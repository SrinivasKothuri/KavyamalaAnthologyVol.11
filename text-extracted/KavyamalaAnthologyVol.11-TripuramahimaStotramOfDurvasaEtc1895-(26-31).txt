२२
काव्यमाला ।
तम् । सत्कौशेयेन मुक्ताफलैः काञ्चीगुणैश्च आदीप्तमित्यन्वयः । आरक्तंच्छविना आर-
ता छविः कान्तिर्यस्य तेन । अतिमार्दवयुजा अतिकोमलेन । निश्वासहार्येण निश्वासवा -
युना कम्पनयोग्येन । सत्कौशेयेन समीचीनपट्टवस्त्रेण । विचित्ररत्नखचितैर्विचित्राणि
नानाविधानि रत्नानि तैः खचितैर्गुम्फितैः । मुक्ताफलैर्महाकरिकुम्भोद्भवैः । उज्ज्वलै-
र्दीप्तिमद्भिः । कूजत्काञ्चनकिङ्किणीभिः कूजन्त्यः काञ्चनकिङ्किण्यः क्षुद्रघण्टिकाः । अभितः
समन्तात् । संनद्धकाञ्चीगुणै: संनद्धा संघटिता काची कटिमेखला तस्या गुणैः सूत्रैः । आ-
दीप्तम् अतिशयेन प्रकाशमानम् । सुनितम्बबिम्बं सुष्टु मनोहरं नितम्बबिम्बं श्रोणिमण्ड-
लम् । अरुणमारक्तम् । ते श्रीमहात्रिपुरसुन्दर्याः । पूजयामि भावयामि । अम्बिके प्राग्वत् ।
अतः परं चन्दनालिप्तं मणिमालाहारभूषितं ब्रह्मादिकानां स्तन (न्य ) पानयोग्यं परदेव-
ताकुचकुम्भद्वयं प्रस्तौति -
कस्तूरीधनसारकुङ्कमर जोगन्धोत्कटैश्रन्दनै-
रालिप्तं मणिमालयातिरुचिरं ग्रैवेयहारादिभिः ।
दीप्तं दिव्यविभूषणैरंगणितैज्र्ज्योतिर्विभास्वत्कुच-
व्याजस्वर्णघटद्वयं हरिहरब्रह्मादिपीतं भजे ॥ ३३ ॥
हे जननि, ते कुचव्याजस्वर्णघटद्वयमहं भजे इत्यन्वयः । कस्तूरी मृगमदः, घनसारः
अगरुसत्त्वं कर्पूरो वा, कुङ्कुमं काश्मीरप्रभवम्, एतेषां रजोगन्धैरुत्कटानि तैः । चन्दनै-
र्मलयजैः । आलिप्तम् आसमन्तात् प्रलेपितम् । मणिमालया वज्रवैड्र्यादिनिर्मितया । अति-
रुचिरमत्यन्तभास्वरम् । ग्रैवेयहारादिभिः ग्रैवेयं कण्ठभूषणम्, हारो गजमौक्तिकनिर्मितः
तदादिभिः । दीप्तं प्रकाशमानम् | दिव्यभूषणैर्विश्वकर्मणा रचितैः । अगणितैरपरिमितैः ।
ज्योतिर्विभास्वत् ज्योतिरिव प्रकाशमानम् । कुचव्याजस्वर्णघटद्वयं कुचव्याजेन स्तनमि-
पेण स्वर्णघटद्वयम् । हरिहरब्रह्मादिपीतं तेषामेव तत्पानाधिकारत्वात् । भजे भावयामि ॥
अतः परं परदेवताया बाहुचतुष्टयं सुभूषितं कण्ठदेशं च प्रस्तौति -
मुक्तारत्नविचित्रकान्तिललितैस्ते बाहुवल्लीरहं
केयूराङ्गदवा हुदण्डवलयैर्हस्ताङ्गुलीभूषणैः ।
संपृक्ताः कलयामि हीरमैणिमन्मुक्तावलीकीलित-
ग्रीवापट्टविभूषणेन सुभगं कण्ठं च कम्बुश्रियम् ॥ ३४ ॥
हे देवि, ते बाहुवल्लीः कण्ठं च, अहं कलयामि । कथंभूता बाहुवल्ली: । केयूराङ्गदबाहु-
दण्डवल यैर्हस्ताङ्गली भूषणैश्च संपृक्ताः । कथंभूतैर्वा हुदण्डवलयैः । मुक्तारत्नविचित्रकान्ति -
ललितैः । कथंभूतं कण्ठम् । हरिमणिमन्मुक्तावली कीलितग्रीवापट्टाविभूषणेन सुभगम् ।
पुनः कथंभूतं कण्ठम् । कम्बुश्रियमित्यन्वयः । मुक्ता प्राग्वत् । रत्नानि हीरकादीनि तेषां
१. 'र्जननि ते' मूल० २. 'रोत्तम' मूल०. ३. 'मणिभिर्मुक्ताकलापीकृत' मूल..त्रिपुरामहिमस्तोत्रम् |
२३
विचित्रा नानावर्णा कान्तिश्छविस्तया ललितैर्मनोहरैः । ते श्रीमहात्रिपुरसुन्दर्याः । वाहु-
वल्लीश्चतुर्हस्तलता: । अहं त्वदाराधकः । केयूराङ्गदवाहुदण्डवलयैः केयूरा मणिबन्धनधार-
णयोग्याः, अङ्गदाः कूर्परोपरितनभागधारणयोग्याः, बाहुदण्डवलयानि हस्तकटकानि कङ्कणानि
च तैः । हस्ताङ्गुलीभूषणैर्हस्ताङ्गुलीनां भूषणानि मुद्रिकादीनि तैः। संपृक्ताः संयुक्ताः । कल-
यौमि प्राग्वत् । हीरमणिमन्मुक्तावली वज्रगुलिकायुक्ता मुक्तावली तथा कीलितं जडीकृतं
श्रीवापद्याविभूषणं तेन सुभगं कण्ठो गलदेशः । चः समुच्चये । कम्बुश्रियं कम्बुः शङ्खः
तद्वच्छ्रः शोभा यस्य ॥
अतः परं देवतायाः सुप्रसन्नाया श्रीवदनं प्रस्तौति-
उद्यत्पूर्णकलानिधिश्रिवदनं भक्तप्रसन्नं सदा
संफुल्लाम्बुजपत्रकेान्तिसुषमाधिक्कारदक्षेक्षणम् ।
सानन्दं कृतमन्दहासमसकृत्प्रादुर्भवत्कौतुकं
कुन्दाकारसुदन्तपतिशशिभापूर्ण स्मराम्यम्बिके || ३५ ॥
अम्बिके, ते वदनम् अहं स्मरामि । कथंभूतम् । सदा भक्तप्रसन्नम् । पुनः कथंभू-
तम् । संफुल्लाम्बुजपत्रकान्तिसुषमाधिकारदक्षेक्षणम् । पुनः कथंभूतम् । असकृत्सानन्दं
यथा स्यात्तथा कृतमन्दहासम् । पुनः कीदृशम् । प्रादुर्भवत्कौतुकम् । पुनः कीदृशम् ।
कुन्दाकारसुदन्तपङ्गिशशिभापूर्णमित्यन्वयः । उद्यन्नुदयं प्राप्तः पूर्णकलानिधिः परिपूर्णपू-
र्णिमाचन्द्रस्तस्य श्रीः शोभा यस्य । भक्तप्रसन्नं भक्तानामुपासकानां प्रसन्नं वाञ्छितार्थसू-
चकम् | सदा निरन्तरम् । संफुलं विकसितमम्बुजं कमलं तस्य पत्ताणां कान्तिः
सुषुमा परमा शोभा तस्या धिक्कारे दक्षं समर्थमीक्षणं यस्य । सानन्दं यथा स्यात्तथा कृतम-
न्दहासं कृतः प्रकटितो मन्द ईषद् हासो येन । असकृद्वारंवारम् । प्रादुर्भवत्कौतुकं प्रद्यो-
तितकुतूहलम् । कुन्दाकारा कुन्दकलिकाश्रेणिसमाना । सुदन्तपङ्गिः सुषमा शोभना
दन्तानां पङ्किः अरावलिर्यस्याः । शशिन इव भा प्रभा तया पूर्ण व्याप्तम् । स्मरामि
माग्वत् ॥
अतः परं परदेवतायाः सुभूषितं कर्णयुगं नासाग्रभागं च प्रस्तौति-
तप्तस्वर्णकृतोरुकुण्डलयुगं माणिक्यमुक्तोल्लस-
श्रीराबद्धमनन्यतुल्यमपरं हैमं च चक्रद्वयम् ।
शुक्राकारनिकारदक्षममलं मुक्ताफलं सुन्दरं
विभ्रत्कर्णयुगं भजामि ललितं नासाग्रभागं शिवे ॥ ३६ ॥
हे शिवे, तव नासाग्रभागं कर्णयुगं च अहं भजे । कथंभूतं नासाग्रभागम् । अमलं
सुन्दरं ललितं मुक्ताफलं बिभ्रत् । कथंभूतं मुक्ताफलम् । शुक्राकारनिकारदक्षम् । कथं-
१. 'निधीन्दु' मूल० २. 'चित्र' मूल..२४
काव्यमाला ।
भूतं कर्णयुगम् । तप्तस्वर्णकृतोरुकुण्डलयुगम् । अनन्यतुल्यं हैमं चक्रद्वयं च दधत् । क-
थंभूतम् । माणिक्यमुक्तोलसद्धीराबद्धमपरमित्यन्वयः । तप्तमनलाहतं स्वर्ण जाम्बूनदं तेन
कृतं निर्मितम् उरु विस्तीर्ण कुण्डलयुगं ताटङ्कयुगलम् । माणिक्यानि मुक्ताश्च तैरुल्लस-
द्धीराबद्धम् । अनन्यतुल्यमन्येन ताटङ्कयुगेन न तुल्यं तस्माद्विलक्षणम् । अपरं द्वितीयम् ।
हैमं प्राग्वत् । चः समुच्चये । चक्रद्वयं वर्तुलाकारं कर्णोर्ध्वभूषणम् । शुक्राकारस्य निकारे
धिक्कारे दक्षं समर्थम् । अमलं निर्मलम् । मुक्ताफलं गजकुम्भोद्भवम् । सुन्दरम् । बिभ्रद्
दधत् । कर्णयुगम् । भजामि प्राग्वत् । ललितं मनोहरम् । नासाग्रभागम् । शिवे ॥
अतः परं परदेवताया वेणिका प्रस्तौति---
जातीचम्पक कुन्दकेसररजोगन्धोत्किरत्केतकी-
नीपाशोकशिरीषमुख्यकुसुमैः प्रोत्तंसिता धूपिता ।
आनीलाञ्जनतुल्यमत्तमधुपश्रेणीव वेणी तक
श्रीमातः श्रयतां मदीयहृदयाम्भोजं सरोजालये || ३७ ॥
हे सरोजालये, हे श्रीमातः, तव वेणी मदीयं हृदयाम्भोजं श्रयताम् । कथंभूता वेणी ।
जातीचम्पक कुन्दकेसरर जोगन्धोत्किरत्केतकीनीपाशोकशिरीषमुख्यकुसुमैः प्रोत्तंसिता धू-
पिता च । आनीलाञ्जनतुल्यमत्तमधुपश्रेणीवेत्यन्वयः । श्लोकार्थः स्पष्ट एव ॥
अतः परं परदेवतायाः सुपूजितं सुभूषितं मस्तकमभिस्तौति-
लेखालभ्यविचित्ररत्नखचितं हैमं किरीटोत्तमं
मुक्ताकाञ्चनकिंकिणीगणमहाही र प्रबोधोज्ज्वलम् ।
चञ्चञ्चन्द्रकलाकलापललितं देवदुपुष्पाचितं
माल्यैरम्ब विलम्बितं सुशिखरं विभ्रच्छिरस्ते भजे ॥ ३८ ॥
हे मातः, ते शिरो भजे । हैमं किरीटोत्तमं बिभ्रत् । कथंभूतं किरीटोत्तमम् । लेखा-
लभ्यविचित्ररत्नखचितम् । पुनः कथंभूतम् । मुक्ताकाञ्चनकिंकिणीगणमहाहीर प्रबोधोज्ज्व-
लम् । पुनः कीदृशम् । चञ्चच्चन्द्रकलाकलापललितम् । सुशिखरं चेत्यन्वयः । लेखाल-
भ्यम् अतिनिबिडं यथा स्यात्तथा विचित्ररत्नैर्नानावर्णैः खचितं मण्डितम् । हैमं जाम्बूनदर-
चितम् । किरीटोत्तमं ब्रह्मादिकानां किरीटापेक्षया । मुक्ता गजमुक्ताः, काञ्चनकिंकिणीगणः
१. 'त्किरैः के' मूल०. २. एतच्छ्रोकस्थाने मूलपुस्तके श्लोकद्वयमिदमन्यद्दृश्यते-
'उत्क्षिप्तं च सुवर्णदण्डकलितं पूर्णेन्दुबिम्बाकृतिच्छत्रं मौक्तिकरत्नचित्रखचितं क्षौमां-
शुकोत्तंसितम् । मुक्ताजालविलम्बितं सकलशं नानाप्रसूनाङ्कितं चन्द्रोड्डामरचामराणि
दधते श्रीदेवि ते स्वः स्त्रियः ॥ १ ॥ विद्यामन्त्ररहस्यविन्मुनिगणैः क्लृप्तोपचारार्चनां वेदा-
न्तश्रुतिगीयमानचरितां वेदान्ततत्त्वात्मिकाम् । सर्वास्ता हि तुरीयतामुपगतास्त्वद्रस्मिदेव्यः
परास्त्वां नित्यं समुपासते स्वविभवैः श्रीचक्रनाये शिवे ॥ २ ॥ 'त्रिपुरामहिमस्तोत्रम् |
२९
सुवर्णरचितः क्षुद्रघण्टिकासमूहः तेन सह यो हरिप्रबन्धस्तेनोज्ज्वलं प्रकाशमानम् ।
चञ्चत्प्रद्योतत् (मानः) चन्द्रकलानां कलापः समूहः तेन ललितं मनोहरम् । देवद्रुपुष्पा-
चितं कल्पद्रुमकुसुमपूजितम् । माल्यैः पुष्पमालाभिः । अम्ब मातः । विलम्बितं लम्बाय-
मानम् । सुशिखरं सुष्ठु शिखरं कोट्यग्रभागम् । विभ्रत् दधत् । शिरः मस्तकम् । ते श्री-
महात्रिपुरसुन्दर्याः । भजे प्राग्वत् ॥
-pind
अतः परं परदेवतायाः सभालं साधरयुगं वपुः प्रस्तौति-
शृङ्गारादिरसालयं त्रिभुवनैर्माल्यैरतुल्यैर्युतं
सर्वाङ्गीणसदङ्गरागसुरभि श्रीमद्वपुर्भूषितम् ।
ताम्बूलारुणपल्लवाधरयुतं रम्यं त्रिपुण्ड्रं दध-
द्वालं नन्दनचन्दनेन जननि ध्यायामि ते मङ्गलम् ॥ ३९ ॥
है जननि, तव वपुः, भालं च अहं ध्यायामि । कथंभूतम् । शृङ्गारादिरसालयम् ।
पुनः कथंभूतम् । त्रिभुवनैरतुल्यैर्माल्यैर्युतम् । पुनः कीदृशम् । सर्वाङ्गीणसदङ्गरागसुरभि ।
पुनः कीदृशम् । श्रीमत् । पुनः कथंभूतम् । धूपितम् । पुनः कीदृशम् । ताम्बूलारुणप-
वाधरयुतम् । कथंभूतं भालम् । नन्दनचन्दनेन रम्यं त्रिपुण्ड्रं दधत् । मङ्गलमित्यन्वयः ।
शृङ्गाररसादिनवरसानामालयं निवासस्थानम् । त्रिभुवनैः त्रिभुवने जातानि त्रिभुवनानि
तैः । वृद्भिर्वैकल्पिकान्न । माल्यैः पुष्यैः । अतुल्यैनिरुपमैः । युतं युक्तम् । सर्वाङ्गवर्ती
सदङ्गरागः समीचीनोऽङ्गरागस्तेन सुरभि । श्रीमत् श्री: शोभा विद्यते यस्य । वपुः स्वरूपम् ।
धूपितं धूपवासितम् । ताम्बूलेन अरुण आरक्तः पलव: अग्रभागो यस्यैतादृशेनाधरेण युक्तं
सहितम् । रम्यं सुन्दरम् । त्रिपुण्डं तिलकम् । दधत् । भालं ललाटम् । नन्दनचन्दनेन
नन्दनवनोद्भवचन्दनेन । जननि । ध्यायामि भावयामि । ते श्रीपरदेवतायाः । मङ्गलं महल-
रूपम् ॥
अतः परं परदेवताया ध्यानस्य फलमाह-
एवं यः स्मरति प्रबुद्धसुमतिः श्रीमत्स्वरूपं परं
वृद्धोऽप्याशु युवा भवत्यनुपमः स्त्रीणामनङ्गायते ।
सोऽष्टैश्वर्यतिरस्कृताखिलसुरः श्रीनृम्भितात्मालयः
पृथ्वीपालकिरीटकोटिवेलभीपुष्पाचिताङ्घ्रिर्भवेत् ॥ ४० ॥
हे परदेवते, श्रीमस्त्वरूपमेवं यः स्मरति स वृद्धोऽपि युवा भवति, स्त्रीणां चानङ्गायते,
अष्टैश्वर्यतिरस्कृताखिलसुर : श्रीजृम्भितात्मालयश्च भवति, पृथ्वीपालकिरीटकोटिवलभीपु-
ष्पाचितानिर्भवेदित्यन्वयः । एवम् अमुना प्रकारेण । यः साधकः । स्मरति भावयति । प्र-
वृद्धसुमतिः प्रबुद्धा प्रकर्षे प्राप्ता सुमतिर्यस्य । श्रीमत्स्वरूपं श्रीमत्यास्तव स्वरूपं सावयवम् ।
१. ' भुवनी' मूल०, २. ' वलिभिः' मूल०. ३. 'विद्वयः' मूल..الله
२६
काव्यमाला |
परं परमसुन्दरम् । वृद्धोऽपि गलितेन्द्रियोऽपि । आशु स्वल्पकालेन । युवा तरुणप्रायः ।
भवति स्यात् । अनुपम: पुरुषार्थेन । स्त्रीणां यौवनोद्धृतानाम् । अनङ्गायते सौन्दर्येण स्व-
रूपध्यानरतः । अष्टैश्वर्यम् अणिमादिकं गजाश्वादिकं च तेन कृत्वा तिरस्कृता लनां प्रा-
पिता अखिलाश्च ते सुराश्च एतादृशः सन् । श्रिया संपत्त्या जृम्भितं प्रोल्लसितं आत्मनः
स्वकीयमालयं मन्दिरं येन । पृथ्वीपालाः राजानस्तेषां किरीटानां मुकुटानां कोटिषु शि-
खरेषु वलभ्यः स्वेष्टदेवताप्रसाद गर्भितदीर्घाकारस्वर्णभूषणानि तदुपरितनपुष्पैरचितौ
पूजितौ अभी चरणौ यस्य । भवेत् स्यात् ॥
अतः परं देव्यायुधचिन्तनस्य फलमाह -
अथ तव धनुः पुण्ड्रेक्षुकृत्प्रसिद्धमतिद्युति
त्रिभुवनवधूमुंद्यज्ज्योत्स्नाकलानिधिमण्डलम् ।
सकलजननि स्मारं स्मारं गतः स्मरतां नर-
त्रिभुवनवधू मोहा भोः प्रपूर्णविधुर्भवेत् ॥ ४१ ॥
हे सकलजननि, तव पुण्ड्रेक्षुकृद्धनुः त्रिभुवनवधूं प्रति उद्यज्ज्योत्स्नाकलानिधिमण्डलं
भवति इति प्रसिद्धम् । कथंभूतं धनुः । अतिद्युति । ...... नरः स्मारं स्मारं
स्मरतां गतः सन् त्रिभुवनवधू मोहाम्भोधेः प्रपूर्णविधुर्भवेदित्यन्वयः । अथ अपरं च । तव
श्रीमहात्रिपुरसुन्दर्याः । धनुः । पुण्ड्रेक्षुनिर्मितम् । प्रसिद्धं विख्यातम् । अतिद्युति भूरिकी -
र्तिमत् । त्रिभुवनवधूं प्रति उद्यज्ज्योत्स्नया कलानिधेश्चन्द्रस्य मण्डलं बिम्वं विरहोत्पादकम् ।
सकलजननि विश्वमातः । स्मारं स्मारं स्मरन् स्मरन् । गतः प्राप्तः । स्मरतां कन्दर्प-
ताम् । नर उपासकः । त्रिभुवनवधूनां सुरनरनागस्त्रीणाम् । मोहरूपसमुद्रस्य वृद्धिकर:
प्रपूर्णविधु: पूर्णिमाचन्द्र एव स्यात् ॥
प्रसूनशरपञ्चकमैकटजृम्भणागुम्फितं
त्रिलोकमवलोकयत्यमलचेतसा चिन्तयन् ।
अशेषरमणीजैनस्सर विजृम्भणे यः सदा
पटुर्भवति ते शिवे त्रिजगदङ्गनाक्षोभणे ॥ ४२ ॥
हे शिवे यस्त्रिलोकं प्रसूनशरपञ्चकप्रकटजृम्भणागुम्फितम् अमलचेतसा अवलोक-
यति सोऽशेषरमणीजनस्मरविजृम्भणे त्रिजगदङ्गनाक्षोभणे च पटुर्भवतीत्यन्वयः । प्रसू-
नानि पङ्कजादीनि । उक्तं च तन्त्रराजे - 'कमलं कैरवं रक्तका रेन्दीवरे तथा । सहका-
रमिति प्रोक्तं पुष्पपञ्चकमीश्वरि ॥ इति । तान्येव शरा बाणास्तेषां पञ्चकं तस्य प्रकटं
१. छन्दोभङ्गादिदूषणग्रस्तोऽप्ययं पाठष्टी कानुरोधात्स्थापितः 'पुष्पं कृत्वा ' मूल..
२. ‘मोहज्यो' मूल०, ३. 'म्भोधिप्रपूर्ण' मूल० ४. 'प्रगटगुम्पना गुम्फितं' मूल०. ५.
'चञ्चलम्' मूल०. ६. 'स्वनं' मूल..