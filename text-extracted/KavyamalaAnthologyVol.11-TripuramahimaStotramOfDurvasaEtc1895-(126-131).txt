१२२
काव्यमाला |
तन्मुखोद्गतकथाकदम्बकाकर्णनाविदितवर्त्मवेदनः ।
१
माधवोऽथ सहसैव पेशेलां पश्यति स्म मथुरां पुरीं पुरः ॥ ४ ॥
मुग्धाः प्रदीपपैटलं प्रशमं नयन्ति
यस्यां रतेरवसरे वसनाञ्चलेन ।
अङ्गस्यभूषणमणिप्रकराः परंतु
तासां वृथा विदधते बत चेष्टितं तत् ॥ ९ ॥
पश्यन्ति यत्र यमुनामसकृद्गवाक्ष-
मार्गैर्मृगाङ्कवदनाः परिपूर्णतीराम् ।
अम्भोविहारविहितादरवारिजाक्षी-
वक्षोजवीक्षणविनोदिविटावलीभिः || ६ ||
दिनकरकरजालैर्यत्र संशोषितेषु
प्रलयदहनकल्पैः केलिवापीजलेषु ।
अलिकुलपरिपीता अप्यमन्दा मरन्दा
जलजजठरजाताः पूर्ववत्पूरयन्ति ॥ ७ ॥
आरुह्य सौधशिखराणि नवातपानि
पीनस्तनद्वयपरिश्रमतः कथंचित् ।
प्रक्षालयन्ति वदनं वनिताः प्रभाते
यस्यां सदा सुरसरित्सलिलैः सलीलम् || ८ ||
अन्यत्र भिक्षुर्लभते सुशीलो वपुर्वियोगे परमं पदं यत् ।
यस्यां सदा मद्यमदप्रसक्ता वाराङ्गनास्तत्सुखमाप्नुवन्ति ॥ ९ ॥
सरभसमवगाह्यते कथंचित्सुतनुजनेन विलासवापिकाम्भः ।
ज्वलदतुहिनभासि मासि यस्यां चलमकरं मकरन्दवत्सुजातम् ॥ १० ॥
अनुपमरचनानां यत्र लीलागृहाणां
मरकतखचितानि प्राङ्गणक्ष्मातलानि ।
अविरलरसपानारब्धगानालिकान्ता-
कुलकुसुमसुजातैः पारिजातैर्जयन्ति ॥ ११ ॥
१. 'अपि ' ग. २. 'पेशलम्' ख. ३. 'पटलीम्' ख. ४. 'मदनकलिकलाचित्कामि-
नीमण्डनत्वं प्रचुरकुसुमजातैः पारिजातैर्नयन्ति' ग.१ सर्गः ]
हरिविलासम् ।
रहसि विलिखितस्य प्राणनाथस्य चित्रे.
दृढतरपरिरम्भारम्भरङ्गैकभूमिः ।
चकितचपलचक्षुर्वीक्ष्य वक्रं सखीनां
स्मितसुभगमुखश्रीर्लज्जते यत्र योषा ॥ १२ ॥
१२३
अविरतभगवत्कथैकतानाः प्रमदजलार्द्रदृशश्च्युतप्रपञ्चाः ।
निमिषमिव दिनं नयन्ति यस्यां कति कति भागवतोत्तमा न शश्वत् ॥ १३ ॥
अथ पथि रजकं ददर्श कंचित्प्रभुषु वरो वसनानि तं ययाचे ।
न स कुमतिरदात्ततः शिरोऽसावहरदुदग्र कराग्रमण्डलाग्रः ॥ १४ ॥
अम्बराण्यददतो दुरात्मनो याचितस्य रजकस्य कस्यचित् ।
न्यकृतिं कृतवतोऽतिरागवान्कं चकर्त नृविकर्तनो हरिः ॥ १९ ॥
ततो वसित्वा वसनानि सम्यक्पीताम्बरोऽसावसिताम्बरश्च ।
शेषाण्यदागोपकदम्बकाय तेषां तदा काचन कान्तिरासीत् ॥ १६ ॥
प्रविवेश पुरी परैरगम्यां बहुरम्यां स समं समग्रगोपैः ।
तमवेक्षितुमुज्झितख बालापुरबालाश्च समाययुर्गवाक्षान् ॥ १७ ॥
धन्या अहो व्रजसदां सुदृशः समस्ता
यासामसौ यदुपतिः पतिवन्मुदोऽभूत् ।
सौधान्निरीक्ष्य नरनाथपथे मुकुन्द-
3
मन्योन्यमित्यमवदन्मथुरामहीलाः ॥ १८ ॥
अवनिभृदवरोधैः सौधतः प्रद्धमन्यं
च्युतलसदवतंसं स्पष्टवकारविन्दम् ।
अपगतजनलज्जं निश्चलाम्भोजनेत्रं
जघनशिथिलवस्त्रं श्रीपतिर्दृश्यते स्म ॥ १९ ॥
सुन्दरैकनृपतिः परमात्मा वीक्षितो मम समस्तसखीभिः ।
वञ्चिताहमिति वञ्चितनिद्रामृत्युमुत्तमममन्यत काचित् ॥ २० ॥
१. 'शकभीरुः' ग. २ लोकोऽयं ख- पुस्तके नास्ति ३. १७.२४ श्लोकाः
ख- पुस्तके न सन्ति.1
१२४
काव्यमाला |
पीताम्बरो जलदनीलरुचिः स कृष्णः
श्यामांशुको जलजगौरतनुः स रामः ।
इत्थं यथार्थमयथार्थविदे जनाय
सूचीमुखेन सरलेन शशंस काचित् ॥ २१ ॥
रतिपतिपरिपन्थिपर्वताग्रे कनकलता इव पुष्पशोभमानाः ।
न किमु रुरुचिरे तदा स्वसौधे प्रचुररुचारुचिराश्चिरं चिरन्यः ||२२||
सौन्दर्याणां राशिमेकं मुकुन्दं वारंवारं वारनार्योऽप्यपश्यन् ।
गत्वा गेहं तस्य शैवालशय्यां स्मारं स्मारं स्मारतापाद कुर्वन् ॥ २३ ॥
कामं साक्षान्मेनिरे तं समस्ताः कामं कान्ते तेनिरे नैव किंचित् ।
किं चापश्यन्नैव ताश्चन्द्रचन्द्र .... चन्दनं चम्पकानि ॥ २४ ॥
धरणिरमणमार्गे कंसदासी त्रिवक्रा
मधुमथनमलिम्पच्चारुणा चन्दनेन ।
स सपदि हृदि हृष्टस्तां मनोज्ञामकार्षी-
न भवति महतां हि वापि मोघः प्रसादः ॥ २५ ॥
आनन्दकन्द यदुराज यदि प्रसन्न -
स्तन्मां सुखीकुरु विचित्ररतिप्रकारैः ।
इत्थं स्मरज्वरवशाद्बहु भाषमाणां
तां साधु साध्विति हरिः प्रहसन्नुवाच ॥ २६ ॥
रोमः शौरिर्नन्दमुख्याश्च गोपा रङ्गस्थाने तस्थिरे ते समस्ताः ।
अक्रूरोऽथ स्यन्दनस्थोऽतिशीघ्रं रम्याकारं कंसवेश्माविवेश ॥ २७ ॥
उभौ कृतशुभाशुभौ सदसतां क्रमादाहृतौ
तदास्यसरसीरुहादिति निशम्य कम्पातुरः ।
१. 'विवका' ख. २. २७-२८ श्लोकयोः स्थाने इमौ श्लोकौ स्तः ख- पुस्तके -
'पीताम्बरो जलदनीलरुचिः स कृष्णः श्यामांशुको जलजगौरतनुः स रामः । इत्थं य-
धार्थमयथार्थविदे जनाय सूचीमुखेन सरलेन शशंस कश्चित् ॥ निरीक्षितः सौधशिरः-
स्थिताभिस्तां राजधानीं पुरसुन्दरीभिः । समग्रगोपावलिमध्यवर्ती विवेश कृष्णश्च सकृ
ष्णवखः ॥'५ सर्गः ]
हरिविलासम् ।
अनिश्चलमना मनः पवनयोः पुरोगामिनं
मनोरमतुरंगमं नृपतिरारुरोह क्षणात् ॥ २८ ॥
तमागतं भृत्यमुखान्निशम्य समस्तसैन्यैः सहितः समन्तात् ।
कंसः कृतान्तप्रतिमलमले रङ्गस्थले मञ्चमुरीचकार ॥ २९ ॥
नागेन्द्रैर्नगसोदरैर्मदसरित्संत र्पितेन्दिन्दिरै-
रश्चैश्च प्रखरैः खुरोद्धतरजःपुञ्जः प्रलुप्ताम्बरैः ।
अन्वीतः परितः प्रकाशितगतिर्ढक्कादितूर्य स्वनैः
कंसः कालकरालयोधसहितो रङ्गस्थलं प्राविशत् ॥ ३० ॥
सर्वत्र सर्वेश्वरमेव पश्यन्रङ्गस्थले मञ्चमुरीचकार ।
ततो ववर्षाशु शरानपारान्भुजंगभीमान्भृशमौग्रसेनिः ॥ ३१ ॥
असिमुशलभृशण्डीभिण्डिमालत्रिशूलैः
परशुपरिध कुन्तैर्मुद्गरैस्तोमरैश्च ।
अपि विशिखगदाभिः पट्टिशैश्चैककालं
यदुकुलमृगराजौ जघ्निरे तस्य योधाः ॥ ३२ ॥
हिममिव हिमजातं भानुमानातपेन
द्विरद इव करेण स्तोममम्भोजिनीनाम् ।
रविकरपरिरम्भः प्रस्फुरन्मडलाग्रं
बलम
॥ ३३ ॥
यत्र स्थितः कंसमहीश्वरोऽसौ वीरैर्वृतः शस्त्रसमेत हस्तैः ।
१२५
स्थलं तदेवाभिससार शौरिः सिंहो यथा कुञ्जरकेलिकुञ्जम् ॥ ३४ ॥
जिघांसया तस्य समागता ये मला मदान्धा धरणीघ्रकल्पाः ।
सर्वेऽपि ते तेन वलोद्धतेन नीताः पुरं प्रेतपतेः क्षणेन ॥ ३५ ॥
अथ परमलघम्ना मञ्चमारुह्य तुङ्गं
मृगपतिरिव शृङ्गं भोगिभोगप्रभेण ।
१. ३०-३३ श्लोकाः ख पुस्तके न सन्ति २. 'भटैबूतो हस्तगृहीतशस्त्रैः' ख. ३.
'त्रासेन हीनः सह तैः सुहृद्भिः' ख.१२६
काव्यमाला |
अहह तदसिना द्राक्पातयामास मह्यां
नलिनमिव मनोज्ञं कंसकं स प्रकोपात् ॥ ३६ ॥
प्रकटितधृतसाराः कांदिशीकत्वभाजां
तदनु तदनुगानां शस्त्रवस्त्राणि जहुः ।
अपि पशुपतिडिम्भाः सोत्सवा निर्भयत्वा-
न्मदकलकरिकल्पा रङ्गभङ्गं च चक्रुः || ३७ ॥
महामहसमन्वितः समभवद्यशोदापतिः
प्रफुल्लनलिनाननः सह समग्रगोधुग्गणैः ।
हतेषु परिपन्थिषु प्रथितपौरुषेषु क्षणा-
द्विपत्तितिमिरातुरोद्धरणसूनुना सूनुना ॥ ३८ ॥
एष यास्यति बतैककः कथं नाकनाथनगरीं स्वमातुलः ।
प्राहिणोदिति धियेव सत्वरं सीरभृत्तदनु तस्य सैनिकान् ॥ ३९ ॥
प्रभुमपि पशुपालने यदेनं व्रजपतिरादिशति स्म तत्प्रमाणम् ।
सदुचितमघमाघमाय तस्मै व्यतरदहो यदसौ स्वरूपयोगम् ॥ ४० ॥
कुसुमवृष्टिरकारि तदा सुरैर्ननृतुरप्सरसश्च पुनः पुनः ।
जगदिदं गतशल्यमभूत्सुखं विदधिरे च तपांसि तपस्विनः ॥ ४१ ॥
अथ तत्र तत्रपमेत्य गृहाद तिनिर्दयताडितमस्तकहृत् ।
परिगृह्य शिरः कुपतेः करयोविललाप विलासवतीनिकरः ॥ ४२ ॥
3
बिले पुरस्याथ विलासवत्यस्तत्रागतास्तत्परिरभ्य दोर्भ्याम् ।
हा नाथ हा नाथक हा विलासिञ्जातः कथं मृत्युरसौ तवेति ॥ ४३ ॥
फुल्लदम्बुरुहरम्यलोचनं कर्णलम्बिकमनीयकुण्डलम् |
केन वज्रकठिनात्मना हृतं प्राणनाथ भवतः शिरः क्षणात् ॥ ४४ ॥
कोटिशः करटिनस्तवाङ्गणे लक्षशश्च ललितास्तुरंगमाः ।
पत्तिरेव सुकुमार हा कथं त्वं गतोऽसि भुवनान्तरं प्रति ॥ ४९ ॥
.
१. 'महामहसमुद्भवाद्रजसदामधीशोऽभवत्' ख २. 'गतत्रपयैत्य' ख. ३. श्लोकोऽयं
ख- पुस्तके नास्ति.