त्रिपुरामहिमस्तोत्रम् |
१७
यमनोबुद्ध्यादिभिः सकलानां कर्मेन्द्रियाणां ज्ञानेन्द्रियाणां च आश्रयस्तदधीनतया मनो-
बुद्ध्यादयस्तैः । शोचितः शुचं प्रापितः । कर्माबद्धतनुः कर्मभिः सांसारिकैर्निषिद्धानि -
षिद्धेः, आबद्धा जडीकृता तनुः संस्कारः । जनिरुत्पत्तिः, ताम् । च समुच्चये । मरणं
देहत्यागः, तम् । प्राप्नोति प्रयाति । यत्कारणं यनिमित्तम् । तद्वक्ष्यमाणम् । ते भगवत्याः ।
देवि प्राग्वत् । महाविलासलहरीदिव्यायुधानां जयो महाविलासोऽभिनवनवविधश्टङ्गारसी-
न्दर्यार्णवस्तस्य लहर्यस्तरङ्गास्तद्वद्दिव्यान्यप्रतिहतसामर्थ्यवन्त्यायुधानि पाशाङ्कुशधनुर्वाणा-
ख्यानि तेषाम् । जयः प्रतापो मोहनवश्यमारणस्तम्भनादीनि । तस्मात्कारणात् । त्वां
त्वत्तादात्म्यसिद्धम् । गुरुं देशिकम् | अभ्युपेत्य अत्याराध्य | कलयेत् प्रभजेत् । त्वामेव
श्रीमहात्रिपुरसुन्दरीमेव । चेत्तदा । मुच्यते मोक्षो लभ्यते ॥
अतः परं भगवान्दुर्वासा महामुनिः संसारसिन्धौ निमजनोन्मजनाभ्यामतिदुःखितानां
किंचिदुत्पन्नज्ञानानां मादृशानामुपारे कृपाविष्टः सविनयं श्रीमहात्रिपुरसुन्दरीं प्रार्थयति---
नानायोनिसहस्रसंभववशाज्जाता जनन्यः कति
प्रख्याता जनकाः कियन्त इति मे सेत्स्यन्ति चाग्रे कति ।
एतेषां गणनैव नास्ति महतः संसारसिंन्धोर्विधे-
भीतं मां नितरामनन्यशरणं रक्षानुकम्पानिधे ॥ २५ ॥
1
हे अनुकम्पानिधे इति कारणात् मां रक्ष । कथंभूतं माम् । संसारसिन्धोविधेर्भीतम् ।
पुनः कथंभूतम् । नितरामनन्यशरणम् । इतीति किम् । नानायोनिसहस्रसंभववशात्कति
जनन्यो जाताः, पितरोऽपि क्रियन्तो विख्याताः, अग्रे कति सेत्स्यन्ति एतेषां गणनैव
नास्तीति । कथंभूतस्य विधेः । महत इत्यन्वयः । अर्थः स्पष्ट एव ॥
ननु संसारदुःखनिवारणार्थे नानाव्रतानि नानायागादिक्रियाः प्राक्तनाचायैः प्रोक्ताः
कथं न क्रियन्ते । मदाराधनायामेव किमाधिक्यमिति देव्याक्षेपे मुनिराह--
देहक्षोभ करैतैर्बहुविधैर्दानैश्च होमैर्नपैः
संतानैर्हयमेधमुख्यसुमखैर्नानाविधैः कर्मभिः ।
यत्संकल्पविकल्पभावमलिनं ख्यातं पदं तस्य ते
दूरादेव निवर्तते परतरं मातः पदं निर्मलम् ॥ २६ ॥
हे मातः, तस्य यत्पदं ख्यातं तन्नानाविधैः कर्मभिः कृत्वा संकल्पविकल्पभावमलिनं
भवति । ते पदं दूरादेव निवर्तते । कथंभूतं ते पदम् । परतरं निर्मलं चेत्यन्वयः । देह-
क्षोभकरैः शरीरशोषकैः । व्रतैरुपवासादिभिः । बहुविधैः नानाप्रकारैः । दानैस्तुलापुरुषा-
दिभिः । जपैरन्यदेवताविषयैः । संतानैर्निरन्तरान्नसत्रादिभिः । हयमेधमुख्यसुमखैरश्वमे-
१. मूलपुस्तके तु 'सिन्धुर्मिभिः' इति पाठो दृश्यते. २. 'सध्यानैः' इति मूलपुस्तक-
पाठ: ३. 'जाल' इति मूलपुस्तके. ४. 'प्राप्यम्' इति मूलपुस्तकस्योऽयं पाठ:.
३
MY१८
काव्यमाला |
धमुख्यमहायज्ञैः । नानाविधैर्बहुप्रकारैः । कर्मभिः क्रियाभिः । यत्प्राप्यम् । संकल्पविकल्पभाव-
मलिनं संकल्पः करोमि, विकल्पो न करोमि, अनयोर्भावः संशयस्तेन मलिनं सुखदुःख-
फलदम् । ख्यातं प्रसिद्धम् । पदं स्थानम् । तस्य कर्तुः । ते परदेवतायाः । दूरादेव
बहुव्यवधानेनापि न । निवर्तते परिवर्तते । परतरं परमोत्कृष्टम् । मातरम्ब । पदं स्थानम् ।
निर्मलं कलङ्करहितम् ॥
अतः परं सकलमातृकाप्रपञ्चमूलभूतामकारहकाररूपां परां शक्ति प्रस्तौति-
पञ्चाशन्निजदेहजाक्षर भवैर्नानाविधैर्धातुभि-
र्बह्वर्थैः पदवाक्यमानजनकैरर्थाविनाभावितैः ।
साभिप्रायर्वेदर्थंकर्मफलदैः ख्यातैरनन्तैरिदं
विश्वं व्याप्य चिदात्मनाहमहमित्युज्जृम्भसे मातृके ॥ २७ ॥
हे मातृके, त्वं नानाविधैर्धातुभिर्विश्वं व्याप्य चिदात्मना अहमहमिति उज्जृम्भसे
इत्यन्वयः । पञ्चाशन्निजदेहजाक्षरभवैर्निजदेहः पराशरीरं तस्माजातानि प्रसृतानि तेभ्यो भव
उत्पत्तिर्येषां तैः । परारूपस्याक्षरमयत्वं सर्वत्रागमे प्रसिद्धम् । नानाविधैर्बहुप्रकारैः । धातुभिः
प्रसिद्धैः । बह्वथैर्नानार्थकैः । पदवाक्यमानजनकैः पदम् अक्षरसमुदायः, वाक्यं पदसमु-
दायः, मानानि छन्दांसि वाक्यसमुदायरूपाणि, एतेषां जनकैः कारणभूतैः । अर्थाविनाभा-
वितैः अर्थ विना न भावितानि इति तैः । अर्थयुक्तैरित्यर्थः । साभिप्रायवदर्थ कर्मफलदैरभिप्रा-
येण कारणेन सह वर्तमाना येऽर्था घटपटादयस्तेषां कर्म कर्तव्यता तत्फलं निष्पत्तिस्तां
ददति दर्शयन्ति तैः । ख्यातैः प्रसिद्धैः । अनन्तैरगणितैः । इदं विद्यमानम् । विश्वं त्रैलो-
क्यम् । व्याप्य परिपूर्य । चिदात्मना चैतन्यरूपेण । अहम् अहम् इति उज्जृम्भसे उद्घोषं
कुरुषे । मातृके मूलभूते ॥
1
अतः परं सिद्धं श्रीचक्रं सदैवतं प्रस्तौति-
-
श्रीचक्रं श्रुतिमूलकोश इति ते संसारचक्रात्मकं
विख्यातं तदधिष्ठिताक्षरशिवज्योतिर्मयं सर्वतः ।
एतन्मन्त्रमयात्मिकाभिरैरुणं श्रीसुन्दरीभिर्वृतं
मध्ये बैन्दवसिंहपीठललिते त्वं ब्रह्मविद्या शिवे ॥ २८ ॥
हे शिवे, ते श्रीचक्रं श्रुतिमूलकोश इति ख्यातम् । कथंभूतम् । संसारचक्रात्मकम् ।
पुनः कथंभूतम् । तदधिष्ठिताक्षरशिवज्योतिर्मयम् । पुनः कथंभूतम् । सर्वतः श्री सुन्दरी -
भिर्वृतम् । कथंभूताभिः । एतन्मन्त्रमयात्मिकाभिः । पुनः कीदृशम् । अरुणम् । मध्ये
त्वं ब्रह्मविद्या । कथंभूते मध्ये | बैन्दवसिंहपीठललिते इत्यन्वयः । श्रीचक्रं महा-
त्रिपुरसुन्दर्याः पूजाचक्रम् । श्रुतिमूलकोशः श्रुतीनां वेदानां मूलं प्रणवः । 'ओङ्कारप्रभावा
१. 'र' मूल० २. 'चिदर्थ' मूल०. ३. 'प्रख्यातं ' मूल०. ४. 'रभित: ' मूल..त्रिपुरामहिमस्तोत्रम् |
१९
वेदा:' इति वचनात् । तस्य कोशभूतं श्रीचक्रगतमध्यत्रिकोणं तस्य कामकलाक्षरगत-
बिन्दुत्रयमयत्वात् । विन्दुत्रयाणां ब्रह्मविष्णुरुद्ररूपत्वात् । ' ब्रह्मविन्दुर्महेशानि वामा
शक्तिरुदीरिता' इति ज्ञानार्णववचनात् । विश्वं वमतीति वामा वामाशक्तेः शब्दार्थ-
सृष्टिकारणत्वेन श्रीचक्रस्य श्रुतिमूलको शत्वमित्यादिः । इति कारणात् । ते श्रीमहात्रि-
पुरसुन्दर्याः । संसारचक्रात्मकं संसारचक्रं कालचक्रं देशचक्रं च । श्रीचक्रस्य काल-
चक्रेण देशचक्रेण च साम्यं तन्त्रराजेऽटाविंशतितमे पटले श्रीशिवेन प्रतिपादितम् ।
मयात्र ग्रन्थगौरवभयान्न लिख्यते । यैरेव मूलविद्याक्षरैः श्रीचक्रं प्रसृतं तैरेवाक्षरैः
संसारचक्रं प्रसृतमिति ज्ञानार्णवोक्तिः । यथा - 'लकारात्पृथिवी जाता सशैलवनकानना ।
पञ्चाशत्पीटसंपन्ना सर्वतीर्थमयी परा ॥ सर्वगद्गामयी सर्वक्षेत्रस्थानमयी शिवे । सकाराच -
न्द्रतारादिग्रहराशिस्वरूपिणी ॥ हकाराच्छिवसंबाधव्योममण्डलसंस्थिता । ईकाराद्विश्वकत्रीय
माया तुर्यात्मिका प्रिये ॥ एकाराद्वैष्णवी शक्तिर्विश्वपालनतत्परा । रकारात्तेजसा युक्ता परं-
ज्योतिःस्वरूपिणी ॥ ककारात्कामदा कामरूपिणी स्फुरदव्यया | अर्धचन्द्रेण देवेशि वि-
वयोनिरितीरिता । बिन्दुना शिवरूपेण शून्यरूपेण साक्षिणी ॥' इति । एवं संसारचक्रात्म-
कता मूलविद्यायास्तदात्मकता श्रीचक्रस्येति वा साम्यम् । विख्यातं प्रसिद्धम् । तदधि-
ष्टिताक्षरशिवज्योतिर्मयम् । तदधिष्टितानि श्रीचक्राधिष्ठितानि यान्यक्षराणि तान्येव
बीजभूतास्तत्तदावरणदेवतादिभूतवर्णास्त एव शिवाः । अणिमासिद्ध्यादयः कामाकर्षि-
ण्यादयः । अनङ्गकुसुमादयः सर्वसंक्षोभिण्यादयः सर्वसिद्धिप्रदादयः सर्वज्ञादयः । वशिन्या-
दयः कामेश्वर्यादय एव ज्योतींपि तन्मयं तत्प्रचुरं सर्वतः श्रीचक्रमभिव्याप्य एतन्मन्त्रम-
यात्मिकाभिः एतद्विद्याक्षरप्रसृताभिः । लकाराच्चतुरस्रं सदैवतं प्रसृतम्, सकारात् पोडशदलं
सदैवतम्, हकारादष्टदलं सदैवतम्, ईकाराच्चतुर्दशारं संदैवतम्, एकाराद्वहिर्दशारं सदैवतम्,
रकारादन्तर्दशारं सदैवतम्, ककारादष्टकोणं सदैवतम्, अर्धेन्दोत्रिकोणं सदैवतम्, विन्दो -
चैन्दवमिति मूलविद्यानवाक्षरैः संपूर्ण श्रीचक्रं सावरणं प्रसृतमिति मुनेरभिप्रायः । उक्तं
च ज्ञानार्णवे -' लकारः पृथिवीवीजं तेन भूविम्बमुच्यते । सकारथन्द्रमा भद्रे कलाषोडश-
कात्मकः ॥ तस्मात् पोडशपत्रं च हकारः शिव उच्यते । अष्टमूर्तिः सदा भद्रे तस्माद्वसु-
दलं भवेत् ॥ ईकारस्तु सदा माया भुवनानि चतुर्दश । पालयन्ती परा तस्माच्छक्रकोणं
भवेत्प्रिये ॥ शक्तिरेकादशस्थाने स्थित्वा सूते जगत्रयम् । विष्णोर्योनिरिति ख्याता सा
विष्णोर्दशरूपकम् ॥ एकारात्परमेशानी चक्रं व्याप्य विजृम्भिता । दशकोणकरं तस्माद्र-
कारो ज्योतिरव्ययः ॥ कलादशान्वितो वहिर्दशकोणप्रवर्तकः । ककारान्मदनो देवि शिव
चाटस्वरूपकम् ॥ योनिवश्यं तदा चक्रं वसुयोन्यङ्कितं भवेत् । अर्धमात्रा गुणान्सूते
नादरूपा यतस्ततः ॥ त्रिकोणरूपा योनिस्तु विन्दुना चैन्दवं भवेत् । कामेश्वरस्वरूपं तद्वि-
श्वाधारस्वरूपकम् | श्रीचक्रं तु वरारोहे श्रीविद्यावीर्यसंभवम् ॥' इति । अरुणं बालार्कप्रभम् ।
श्री सुन्दरीभिर्वृतं श्रिया सौन्दर्येण सुन्दर्यः श्रीसुन्दरीप्रायाः । श्रीसुन्दर्याः पञ्चमहाशवसंन-
द्धसिंहासनं कामेश्वराङ्कोपवेशनमिति विशेषः । वृतं परिवेष्टितम् । मध्ये मध्य-
त्रिकोणमध्ये | बैन्दवसिंहपीठललिते बैन्दवं विन्दुकं तत्र सिंहासनं पूर्वोक्तरूपं तेन२०
काव्यमाला |
ललिते निरुपमशोभान्विते । त्वं श्रीमहात्रिपुरसुन्दरी । ब्रह्मविद्या परब्रह्मात्मिका । शिवे
कल्याणरूपे ॥
अतः परं पूर्णाभिषेकसिद्धेन साधकेन श्रीचक्रावरणपूजानन्तरं परापूजाया अवश्यकर्त-
व्यत्वाद्विद्योद्धारं करोति -
बिन्दुप्राणविसर्गजीवसहितं विन्दुत्रिबीजात्मकं
षट् कूटानि विपर्ययेण निगदेत्तारत्रिबालावलैः ।
एभिः संपुटितं प्रजप्य विहरेत्प्रासादमन्त्रं परं
गुह्याद्भुतमं सयोगजनितं सद्भोगमोक्षप्रदम् ॥ २९ ॥
बिन्दु: पञ्चदशस्वरः प्राणः हकारादिः विसर्गः किमन्त्यस्वरः जीवः सकारः सहितमे -
मिर्मिलितं हंस इति पदं बिन्द्वात्मकं हंस इति त्रिबिन्द्वात्मकम् । बिन्द्वादिकं विसर्गादिकं
बिन्दुविसर्गादिकं चेति । त्रीणि कूटान्यनुक्रमेण व्युत्क्रमेणाथैतान्येव त्रीणीति एवं घट
कूटानि । यथा - आदौ पञ्चदशस्वर : हंसः १, षोडशस्वरः सोऽहम् २, अं हंसः अः सोऽहम्
इति षभिरक्षरैः ३, विपर्ययेण विलोमेन तृतीयं द्वितीयं प्रथमं चेति कूटानि निगदेत् उच्च-
रेत् । तारत्रिबालावलैः तारत्रयं प्रणवमाया श्रीबीजानि बाला वाग्भवकामराजशक्तिबी-
जानि बलबीजं खप्रेमात्मकम् । एभिः सप्तबीजैः । संपुटितमनुलोमविलोमेन गर्मीकृतम् ।
प्रजप्य यथेष्टसंख्यां समाप्य । विहरेत्सुखमनुभवेत् । प्रासादमन्त्रं हौमिति बीजं परा
प्रासादप्रासादपराख्यम् । परं परावीजं हकारं संयोजितमिति ज्ञेयम् । उत्कृष्टं गुह्यादुह्यत-
मम् । गोप्यागोप्यतरम् । सयोगजनितं सकारसंयोजितम् । सद्भोगमोक्षप्रदं समीचीना
भोगाः स्रक्चन्दनवनितागजतुरगारो हरा जमान्यतादिकाः मोक्षं च प्रयच्छतीति । एतदुक्तं
भवति - क्रमेण पूर्वोक्तानि सप्त बीजानि, ततः क्रमेणैवोक्तानि त्रीणि कूटानि ततः यौं
हौं: पुनर्व्युत्क्रमेण त्रीणि कूटानि ततो व्युत्क्रमेणैवोक्तसप्तबीजानि इति महापराप्रासाद-
विद्या । अयं श्लोकः क्षेपक इति भासते । मुनिनातिगोप्यत्वाद्विद्याक्षराणां प्रभाव एव
वर्णितः । स्फुटतयोद्धारो न कृतः । मया संप्रदायशुद्धत्वादत्र व्याख्यातः ॥
अतः परं श्रीत्रिपुरसुन्दरीं सर्वाभरणभूषितां बिन्दुचक्र सिंहासनोपविष्टां महाराजोपचा-
रैराराधितां मुनिः प्रार्थयति-
आताम्रार्कसहस्रदीप्तिपरमा सौन्दर्यसारैरलं
लोकातीत महोदयैरुपयुता सर्वोपमागोचरैः ।
नानान विभूषणैरैगणितैर्जाज्वल्यमानाभितः
श्रीमातस्त्रिपुरारिसुन्दरि कुरु स्वान्ते निवासं मम ॥ ३० ॥
श्रीमातः हे त्रिपुरारिसुन्दरि, त्वं मम स्वान्ते निवासं कुरु । कथंभूता त्वम् । अग-
१. 'क्षरैः' मूल०. २. 'रवयवैः' मूल०. ३. 'रुपगतै' मूल०. ४. 'त्मिकै: ' मूल..त्रिपुरामहिमस्तोत्रम् |
२१
णितैर्नानानर्घ्यविभूषणैरलं यथा स्यात्तथा उपयुता सती अभितो जाज्वल्यमाना । पुनः
कथंभूता | आताम्रार्कसहस्रदीप्तिपरमा । कथंभूतैर्विभूषणैः । सौन्दर्यसारैः । पुनः कथंभूतैः ।
लोकातीतमहोदयैः । पुनः कीदृशैः । सर्वोपमागोचरैरित्यन्वयः । आताम्रार्कसहस्रदीप्तिपरमा
आताम्रार्का बालार्कास्तेषां सहस्रं तस्य दीप्तिः कान्तिस्तया परमा सर्वोत्कृष्टा । सौन्दर्य-
सारैः सौन्दर्यमन्धनोद्भवैः । अलं पूर्णम् । लोकातीतमहोदयैर्लोकातीतो लोकोत्तरो महोदय
उत्कर्षो येपाम् । मातर्जननि । त्रिपुरारिसुन्दारे त्रिपुरारिः शिवस्तस्य सुन्दरी मनोहरा ।
कुरु विधेहि । स्वान्ते हृदये । निवासं विश्रामम् । मम त्वदाराधकस्य ॥
पूर्वश्लोकेन श्रीमहात्रिपुरसुन्दर्याः समुदायरूपेण भूषणान्यभिष्ट्येदानों नानापुष्पालंकार-
वसनाभूषितायाः परमसौभाग्यशालिन्या दृष्टिगोचराङ्गभूषणानि महायोगीश्वरश्वरणमारभ्य
मुकुटान्तानि प्रस्तौति-
शिञ्जन्नूपुरपादकङ्कणमहामुद्रासुलाक्षारसा-
लंकाराङ्कितमङ्घ्रिपङ्कजयुगं श्रीपादुकालंकृतम् ।
उद्भाखन्नखचन्द्रखण्डरुचिरं राजज्जपासंनिभं
ब्रह्मादित्रिदशासुराचितमहं मूर्ध्नि स्मराम्यम्बिके ॥ ३१ ॥
हे अम्बिके, तेऽङ्घ्रियुगमहं मूर्ध्नि स्मरामि । कथंभूतम् । शिअन्नूपुरपादकङ्कणमहामु-
द्रासुलाक्षारसालंकाराङ्कितम् । पुनः कथंभूतम् । श्रीपादुकालंकृतम् । पुनः कीदृशम् |
उद्भास्वन्नखचन्द्रखण्डरुचिरम् । पुनः कीदृशम् । राजज्जपासंनिभम् । पुनः कीदृशम्। ब्रह्मा-
दित्रिदशासुराचितमित्यन्वयः । शिजन्निति शिजन्नपुरे पादकङ्कणे च महामुद्राश्च सुलाक्षा-
रसश्च तैरलंकारितम् अह्नितं च । अद्रिपङ्कजयुगं चरणकमलद्वन्द्वम् । श्रीपादुकालंकृतं श्री-
पादुके चिन्तामणिरचिते ताभ्यामलंकृतं भूषितम् । उद्भास्वन्निति उदूर्ध्व भास्वन्ति प्रका-
शमानानि नखान्येव चन्द्रखण्डानि ते रुचिरं सुन्दरम् । राजनपासंनिभं राजज्जया नूतन-
जपापुष्पाणि तैः सदृशी निभा यस्य । ब्रह्मादीति ब्रह्मादयो ब्रह्मविष्णुरुद्रास्त्रिदशा इन्द्रा-
दयः, असुरा दैत्याः, तैरचितं समाराधितम् | अहं तवाराधकः । मूर्ध्नि मस्तके | स्मरामि
भावयामि । अम्बिके जननि ॥
इदानीं परदेवतायाः सुभूषितं सुपूजितं नितम्बधिम्यमभिष्टौति--
आरक्तच्छविनातिमार्दवयुजा निश्वासहार्येण से-
स्कौशेयेन विचित्ररत्नखचितैर्मुक्ताफलैरुज्ज्वलैः ।
कूजत्काञ्चन किङ्किणीभिरभितः संनद्धकाञ्चीगुणे-
रादीप्तं सुनितम्व विम्वमरुणं ते पूजयाम्यम्बिके ॥ ३२
हे अम्बिके, ते सुनितम्बविम्वमहं पूजयामि । कथंभूतम् । अरुणम् । पुनः कथंभू-
१. 'भासुरं' मूल० २. 'भिपूजित' मूल० ३. 'वत्' मूल०.