लोकोक्तिमुक्तावली ।
जन्मार्जितेन तदनु श्रुतिचोदितेन
यस्ते जसोज्ज्वलति तं शिशुमप्यनाथम् ।
विप्रं तु योऽवमनुते स भवेद्विनष्टो
बध्येत किं तनुरिति ज्वलनो हि वस्त्रे ॥ १७ ॥
दैवाद्दरिद्रतमतां विदुषि प्रयाते
विप्रे कृशेऽपि मनुजा न कुरुध्वमस्य ।
निन्दां तथापि महती हि तदीयविद्या
क्षीणे गजेऽपि तनुता न पदं प्रयाति ॥ १८ ॥
पूर्व जन्मशतेषु सत्परिचयादभ्यस्त विद्ये द्विजे
मा शङ्कां मनुजाः कुरुध्वमधुना संत्यक्तसर्वेषणे ।
मुक्ते सद्गुरुवीक्षणादिति न वा जानाति शास्त्राण्यसौ
६७
किं नु स्थापितमालिकस्य शिरसो ह्यावर्तको मृग्यते ॥ १९ ॥
जन्मान्तरेषु कृतपुण्यचयो द्विजोऽयं
विद्यावतां जनिमुपेत्य कुले शुचीनाम् ।
मुक्त्यै सदैव यतते विरतान्यकृत्यः
शावः करोति पतगः किमु जानुचारम् ॥ २० ॥
प्रज्ञा विशेषपरिबाधित विश्वमोहा-
न्विज्ञाततत्त्वनिपुणान्विरतान्यकृत्यान् ।
अज्ञातभावचरितान्महतो न निन्द्या -
न्न ज्ञायते किमिति मूषिकवासलोष्ठम् ॥ २१ ॥
आत्मानन्दरसज्ञानामलं शास्त्रावलोकनम् ।
भक्षितव्या पूपाः किं गण्यानि सुषिराणि किम् ॥ २२ ॥
वेदानधीत्य विधिवद्द्रहमेत्य पश्चा-
दभ्यागतातिथिसुरान्स्वपितॄनुपास्ते ।
यस्तं स्वकर्मनिरतं मनुजाः स्तुवन्ति
॥
ग्रामस्य कीर्तिरशनेऽर्पित एव मातुः || २३ ||६८
काव्यमाला |
सुता वयं सोमसुतां च पौत्रा विद्यावतां चेति विहायं गर्वम् |
द्विजाः समभ्यस्यत वेदविद्यां गजो भवेत्कि न शकृद्गजस्य ॥ २४
इति विद्वत्प्रशंसापद्धतिः ।
वासो विप्रा इह खलजनैर्वर्जनीयः प्रयत्ना-
द्दोषैरेतैर्जरितकरणैराश्रितानां जनानाम् ।
युष्माभिश्च स्वयमुपगताः प्राप्यते तद्विपत्ति-
दग्धोऽपि स्यादपि च स हितः शल्मलिः काञ्जिरेण ॥ २१ ॥
सन्तः कदाचिदपि सख्यमसज्जनैर्न
कार्यं कृते तु हृषिता यदि नीचकृत्ये ।
युञ्जन्ति को विवशाः प्रहरन्ति चैते
सख्ये कृते सह शुना लिलिशेद्वा ॥ २६ ॥
सन्तो लोकमशेषमात्मसदृशं संचित्य सद्भावतः
संसाराम्बुनिधौ निमग्नमचिरादुद्धर्तुमुद्युञ्जते ।
मन्दाः स्वोद्धरणोद्यतानपि नरान्निन्दन्त्यविज्ञाय ता-
न्कूपे श्वा पतितो नतो न मनुते चोद्धर्तुकामानपि ॥ २७ ॥
श्रुत्यन्तस्थपुमर्थसाधनकथारिक्तोऽपि मुग्धो जनः
प्रत्यङ्मानपराङ्मुखोऽपि परमान्धर्मानकुर्वन्नपि ।
नित्यं स्वोदरपूरणैकनिरतः संभ्राम्यति स्वेच्छया
कृत्यं किंचन नास्ति यद्यपि शुनो यानं सदा धावनम् ॥२८॥
खलाः प्रकृत्यैव खला भवन्ति विप्रा भवद्भिर्विहितोपदेशाः ।
अप्यार्जवं नैव कदापि यान्ति पुच्छं शुनः किं न्वृजुतां भजेत ॥ २९ ॥
धन्या हि यूयमिह विप्रकुलेषु जाता
विप्रात्मजा विटजनैः सह मास्तु सङ्गः ।
यद्यस्ति तद्वदशुभाचरिता भवेत
वत्सोऽपि खादति मलं हि वराहसक्तः ॥ ३० ॥
प्राप्यापि पूर्वकृतपुण्यचयैर्द्विजत्वं
नीचाः सतामविदितव्यसनं द्विजानाम् ।लोकोक्तिमुक्तावली ।
मर्माणि नर्मकृतिभिर्व्यथयन्त्यजत्रं
काको हि वेत्यनडुहो व्रणवेदनां किम् ॥ ३१ ॥
दारान्विहायात्मकुलानुरूपान्वाराङ्गनां वाञ्छति यो विमोहात् ।
घोरान्स पापी नरकान्प्रयायाद्वारान्नहेदुर्ललितो ह्यनड्डान् ॥ ३२ ॥
शास्त्रेषु चार्वाककृतेषु माया नेत्रेषु यः स्यान्मनसः प्रवेशः ।
पात्रे पुरैवाचरितोपचारः पोत्रे वराहस्य स फालबन्धः ॥ ३३ ॥
अन्येषामशुभं करोतु नितरामस्मत्प्रियोऽसाविति
प्रज्ञाः साधुजनाः खलेन सह मा मैत्रीं कुरुध्वं क्वचित् ।
तस्येयं प्रकृतिः सुखेतरकृतिः सर्वात्मना सर्वदा
६९
तिक्तः सन्क्वचिदन्यतो मधुरतां निम्वः किमालम्बते ॥ ३४ ॥
इति दुष्टत्यागपद्धतिः ।
द्वैतालम्बनमार्गकोटिषु परिभ्रान्ताः कुतर्काहता
नानाभूतमहागमेषु बहुधा श्रान्ता भृशं द्वैतिनः ।
आत्मालोकन हेतुभूतममलं ज्ञानं विदुः किं परं
संभूयापि सहस्रमम्वरमणि पश्येयुरन्धाः किमु ॥ ३५॥
कृत्वाप्यामरणान्तिकं भुवि जनः काम्यानि कर्माण्यतो
गत्वा स्वर्गमवाप्य तत्फलमधो यात्येव नो मुच्यते ।
वेदान्तेन विमुच्यते विधिवशात्कैवल्यमार्गेण हि
प्राकारं सकलं परीत्य ननु च द्वारेण निर्गम्यते ॥ ३६ ॥
मार्गेरधःपतनहेतुभिराश्रितानां
वेदेतरैर्भवमहाम्बुनिधिस्तरीतुम् ।
शक्येत नैव मनुजा निगमान्तनाव्यो
ह्यमप्लवेन तटिनी तरितुं न शक्या ॥ ३७ ॥
वेदेतराध्व परिनिष्ठितमानसानां
लोकान्तरं नहि न मुक्तिकथा तथापि ।
संमन्त्र्य दुःखबहुला बहवः प्रयासा
ग्रामः खिलोsपि नहि योजनमात्रहीनः ॥ ३८ ॥७०
काव्यमाला ।
त्रैवर्णिका वेदविदो हि यूयं मा यात कुत्रापि जिनादिमार्गान् ।
प्रवेशमात्रात्पतिता भवेत भ्रष्टं रुमायां लवणं हि सर्वम् ॥ ३९ ॥
द्वैतादिवादनिपुणेष्वपि मानुषेषु
लोकेषु सत्सु बहुधा बत तेषु कोऽपि ।
वेदान्तवादनिरतो न च दृश्यते हि
लभ्येत किं न्वविषु कश्चिदिभः सहस्रे ॥ ४० ॥
मार्गाणां परमार्थभूतविषयानन्दैकसंदायिनां
बौद्धादे रहितस्य मुक्तिकथया स्वर्गादिभोगैरपि ।
दुःखं पश्यत सांप्रतं द्विजवराः प्रेत्याप्यनन्तं भवे-
दोग्ध्य कुडुबस्य हन्ति पदतश्चक्षुर्यथान्धं भवेत् ॥ ४१ ॥
इति द्वैतनिन्दापद्धतिः ।
युष्माभिः पुरुषार्थलेशरहितैर्मर्त्यः किमर्थं धनं
कृत्याकृत्यविवर्जितैरनुदिनं दुःखेन संचीयते ।
दैवं चोरनृपाग्निभिर्धनवतां तच्च क्षयं प्रापये-
हूतास्येन तनोति संहरति तत्पुच्छेन शाखामृगः ॥ ४२ ॥
भुङ्ग्ध्वं यत्तविवर्जितं हुतवहे हुत्वा च दत्त्वार्थिने
भाव्यं यद्भवतां तदेव भविता तूष्णीं स्थितेऽपि स्वयम् ।
संभ्रान्तैरपि सर्वतः क्षितितले नाभावि संलभ्यते
क्षिप्तोऽप्यम्बुनिधौ किमाढकजलं प्रस्थः प्रगृह्णाति हि ॥ ४३ ॥
भुङ्ग्ध्वं च किंचिदिह वित्तमवाप्य विप्राः
सत्पात्रसाच्च सकलं विनियुङ्ग्ध्वमन्यत् ।
नो चेत्परत्र भवतां च सुखं कुतः स्या-
पिष्टं हि भक्षितवतां किमपूपमस्ति ॥ ४४ ॥
संपत्तयः सततमम्बुतरङ्गलोला
यावद्भवन्ति मनुजाः पुरुषार्थमाभिः ।
तावत्कुरुध्वमुपकारमुपस्थितानां
नाव्या नदी ननु नखंपचसैकता स्यात् ॥ ४९ ॥लोकोक्तिमुक्तावली ।
आचीर्णमशुभं कर्म द्विजा भोगाय कल्पते ।
आवेष्टितगलो नागः किमदृष्ट्वा हि गच्छति ॥ ४६ ॥
कुरुध्वं स्वोचितं कर्म नोत्तरोत्तरचोदितम् ।
७१
उच्चैरुड्डीयमानोऽपि कुलिङ्गः स्यान्नु वीश्वरः ॥ ४७ ॥
पापान्निवृत्ति सुकृते प्रवृत्ति कुरुध्वमद्यैव जनाः कृतान्तः ।
हरेत चद्धा रुदतोऽपि पापान्मुञ्चेत्किमाखौ रुदिते विडालः ॥ ४८ ॥
वेदोदितानि सकलानि सदैव कुर्व-
कर्माणि तत्फलविरक्तमना मुमुक्षुः ।
मुक्तो भविष्यति शनैर्न तु वध्यते तैः
शुल्कं किमस्ति सरतां हि विधूय भारम् ॥ ४९ ॥
ब्रह्माध्येयमवाप्य विप्रतनयाः प्रागेव पूर्वाश्रमं
वेदा यत्पुरुषार्थसाधनमतो वाल्यात्प्रभृत्यादरात् ।
पश्चादर्थविचारयोग्य समये ध्येतुं कथं शक्यते
लभ्येतेह फलापचायसमये किं वापचेतुं सुमम् ॥ ५० ॥
बन्धुभिर्वार्यमाणोऽपि कुर्यादध्यात्मचिन्तनम् ।
प्रवर्ततां घटीयन्त्रं काकोऽपि रटतादृशम् ॥ ११ ॥
विप्रा मुमुक्षा यदि वो न कार्यस्तर्कादिशास्त्रेषु वृथैव यत्नः ।
वेदान्त एवामृतसिद्धयेऽलमिक्षोरने कानुडखण्ड एकः ॥ १२ ॥
उच्चावचानि जननानि भवन्ति याव-
त्कर्माणि तावदखिलानि लयं न यान्ति ।
तत्कर्ममूलहननाय यतध्वमार्या
यावच्छिरो न विरमेज्जलबन्धरोगः ॥ ५३ ॥
न भेतव्यं द्विजैः क्वापि वैदिकैः क्षुद्रदेवतात् ।
भीताश्चेदभिभूयेरन्भीताञ्जानाति मर्कटः || १४ ||
विद्यावयः कर्मगुणैर्विशिष्टा व्यावर्तयध्वं कुपथात्स्वभृत्यान् ।
नो चेत्तदंहो भवतां भविष्यत्युच्चैर्दुमे वाति हि गन्धवाहः ॥ ५५ ॥
१. 'वायसोsपि सदा रटेतू' इति पाठान्तरम्.