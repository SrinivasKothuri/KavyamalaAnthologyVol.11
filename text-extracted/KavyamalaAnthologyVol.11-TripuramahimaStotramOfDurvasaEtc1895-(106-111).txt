१०२
काव्यमाला ।
अनवेक्ष्य तमीश्वरं समन्ताद्वचनागोचरदुर्दशाः स्त्रियस्ताः ।
यमुनापुलिनं प्रति प्रयाता मधुमत्ता इव भूतले निपेतुः ॥ २२ ॥
अथ ता मदनानलेन दग्धा दिनदीनेन्दुमुखीयासमुद्रः ।
समजीवयदच्युतः समस्ताः सुदतीः सुष्ठुसमागमामृतेन ॥ २३ ॥
ताभिर्युक्तः पद्मपत्रेक्षणाभी राकारात्रिस्वामिरम्याननाभिः ।
तत्र प्रीत्या पुष्पधन्वेव साक्षाद्रासारम्भं चक्रपाणिश्चकार ॥ २४ ॥
सकलरागविचित्रविचारवत्सहजगाननिबद्धमृगीगणः ।
नटवदुत्सव कृर्द्धजवलवो जगतो जगतो विभुरावभौ ॥ २५ ॥
नवकुङ्कुमलिप्तविग्रहः श्रवणन्यस्तसुवर्णचम्पकः ।
विवराव लिनृत्यदङ्गुलिर्मुरलिं वादयते स्म माधवः ॥ २६ ॥
रदच्छदस्फूर्जदलक्तरागा कस्तूरिकापङ्ककृताङ्गरागा ।
राधा तदालोकनसानुरागा श्रीरागरागालपनं चकार ॥ २७ ॥
तद्रासमण्डल विलोकन कौतुकेन
देव्यो यस्त्रिदशवर्त्म सुवर्णवर्णाः ।
उद्वीक्ष्य ता दृढमिदं निरटङ्कि लोकै-
रभ्रं विनापि तडितः क्वचिदुल्लसन्ति ॥ २८ ॥
द्रष्टुमभ्यागतं शार्ङ्गिणो विभ्रमान्भासयन्त्या नभोमण्डलं सर्वतः ।
दुर्लभोरुश्रिया कॢप्तकेलिक्रियारम्भया रम्भया रम्भयारं भया ॥ २९ ॥
तत्र त्रिनेत्रादिसुराः स्वपत्रैः सर्वे समीयुर्जवनैर्मनोवत् ।
पश्चाद्गणेशोऽप्यति कुन्थदा खुस्तदान्तरिक्षे नगरभ्रमोऽभूत् ॥ ३० ॥
निरयस्य निदानमुक्तमौर्यैः कुलटात्वं मनसापि सुन्दरीणाम् ।
अमृताय वभूव तत्तु साक्षाद्रजसारङ्गदृशां हि चित्रमेतत् ॥ ३१ ॥
रूपविभ्रमगुणोदयेन का मेनकामपि न गोपिकाजयत् ।
केवला तदपि जीविताधिका राधिका भगवतो हरेरभूत् ॥ ३२ ॥
१. 'मौग्ध्यमावहन्त्यः' ख २. 'स्वीय' ख, 'सौख्य' ग. ३. विचारवित्' ख.
"
४. 'व्रजवल्लभा' ख. ५. 'आद्यैः' ख. ६. 'व्रज सत्पद्मदशां विचित्रं ' ग.३ सर्गः ]
हरिबिलासम् ।
इति सुतनुसमूहैर्ग्राम्यवत्क्लृप्त केलिः
पथि सुरभिरजोभिप्ता निःसारहेलि: ।
यश इव शशिशुभ्रं श्रीपतिः साग्रजोऽसौ
नवजलधरधामानन्दधामाससाद ॥ ३३ ॥
अपि परयुवतीप्सुः पापसंस्पर्शशून्यो
दधदपि मनुजत्वं सर्वदेवैकनाथः ।
अपि तनुतरमूर्तिर्व्याप्तलोकत्रयोऽसौ
नवजलधरधामा नन्दधामाससाद ॥
नानागुणैरवनिमण्डलमण्डनस्य
श्रीसूर्यसूनुहरिभूमिभुजो नियोगात् ।
काव्यामृतं हरिविलास इति प्रसिद्धं
३४ ॥
811
लोलिम्बराजकविना कविनायकेन ॥ ३५ ॥
इति श्रीमत्सूर्य पण्डितकुलालंकार हरिहर महाराजद्योतितली लिम्बराजविरचिते
हरिविलासे महाकाव्ये रासक्रीडावर्णनं नाम द्वितीयः सर्गः ।
तृतीयः सर्गः ।
इत्थं विधायातिरसेन रासक्रीडां स वृन्दावनमध्यदेशे ।
इच्छाविहारी सह गोपगोभिर्गोवर्धनं गोधैरमाजगाम ॥ १ ॥
तदवेक्षणलोललोचनं जगदानन्दकरं जगद्गुरुम् ।
तमुवाच विचारचञ्चरश्चतुरं वाक्यमिदं हलायुधः ॥ २ ॥
विरचयन्ति विहार मिहान्वहं प्रणयिनीजनरञ्जितमानसाः ।
रुचिरचित्र विहंगमवारिजावृतवनेषु वनेषु वनेचराः ॥ ३ ॥
अनुभवति वियोगं नात्र कोकः कदाचि -
त्कलयति सह सख्यं चम्पकैश्चञ्चरीकः ।
न विरमति विकासो नीरजानां रजन्यां
जनयति बेंत चित्रं चन्दनः पुष्पयोगात् ॥ ४ ॥
१०३
१. 'आजगाम' ख. २. ' त्रैलोक्य कौतुककरं क्रियते स्म काव्यम्' ख. ३. 'गोधनं' ख.
४. 'जनचिनं' ख.१०४
काव्यमाला |
तुङ्गत्वं नितरां निरीक्ष्य सहजं सौभाग्यमप्यद्भुतं
दिव्यानस्य मणीस्तथा प्रतिभटान्दिग्दन्तिनां दन्तिनः ।
अस्यानन्यसमस्य हन्त गिरयो लज्जाभराहुस्तरा-
मैनाकप्रमुखा निपेतुरुदधौ ये निस्त्रपास्ते स्थिताः ॥ ५ ॥
अमरचमरकेशी शश्वदम्भोविहार-
त्रुटित ललितहारस्रस्तमुक्ता समूहैः ।
मधुकरकृतगानं पद्मखण्डेप्वखण्डं
सरिदुदयमगाधं गाधितां यात्यमुष्मिन् ॥ ६ ॥
मध्यशालिनि सुपर्ववर्त्मनः पार्वणे रजनिजीवितेश्वरे ।
भूभृतामयमधीश्वरोऽद्भुतं छत्रयुक्त इव शोभतेतराम् ॥ ७ ॥
मुञ्चन्मदं निर्झरकैतवेन जेजीयतेऽसौ करिराजरूपः ।
हेमाद्रिमुख्या गिरयः समस्ताः शावत्वमेतस्य विडम्बयन्ति ॥ ८ ॥
सहकुटुम्बमिहागताः कदाचिज्जलहीने सति मानसे समस्ताः ।
श्रमनुत्सु सरःसु राजहंसाः कलहंसाश्च मनोरमा रमन्ते ॥ ९ ॥
इह प्रतिवनं मदान्मुदिरकालकालं विना
नटप्रतिभटः सदा शिखियुवा नरीनृत्यते ।
द्विपाधिपविदारणारुणनखास्त्रसंत्रासकृ-
न्मृगाधिपभयंकरी न न दरी दरीदृश्यते ॥ १० ॥
इतस्तत इहार्थिनां प्रियपरम्परापूरणा-
ज्जयन्ति जगतीरुहः सुरतरुगुहस्तत्क्षणात् ।
हरन्ति च शुकाः स्फुरत्प्रथमपल्लवालीरुचः
सुधामधुरबन्धुरध्वनिमुचः शुचः सुज्ञवत् ॥ ११ ॥
समग्रऋतुसंपदा सततसंवृतैः सर्वतः
सुरैः सह सुराङ्गनावलिरिहैव संतिष्ठते ।
स्मरत्यपि न सर्वथा सुभगकंदरं मन्दरं
हरेरपि न चास्मरत्कनकमन्दिरं मन्दिरम् ॥ १२ ॥
१. 'रम्यांश्चापि' ख. २. 'पूरणा जयन्ति' ख ३. 'न च स्मरति तन्महामणिग-
☐
णप्रभाभास्करं प्रसन्नतरकन्दरप्रकरमन्दिरं मन्दिरम्' ख.
}५ सर्गः ]
हरिविलासम् ।
ये ये नृपाः प्रतिनृपालमहाभयेन
नानासमृद्धिसुभगानि पुराण्यमुञ्चन् ।
ते ते तपस्विन इवात्र निषेव्यमूल-
कन्दोदकानि समयं गमयन्ति तावत् ॥ १३ ॥
क्रीडागृहन्ति लवलीलतिका निकुञ्जा-
स्तल्पन्ति वालमृदुलारुणपल्लवानि ।
भोगाः प्रसुप्तफणिनामुपबर्हणन्ति
मञ्चन्ति चात्र दृषदः कुलटाजनानाम् ॥ १४ ॥
नृपयुवतिकुच श्रीतस्करे कुम्भयुग्मे
दिनदरवितते प्रत्यहं प्रक्षिपन्ति ।
ईंह न कति करीन्द्राः पुष्करालंकृतायां
सरिति किमपि पीत्वा पुष्करैः पुष्कराणि ॥ १९ ॥
जलदैर्जलधिभ्रमादुपेतैर्जलमादातुमिव द्विपैर्विभान्ति ।
इह साब्जमिलिन्दमीनवालाबककादम्बकदम्बकास्तडागाः ॥ १६ ॥
अष्टापदद्रुसुमनः सुरभीकृतेषु
क्रीडावनेषु शिवयोः स्थितयोर्विनोदात् ।
अर्णोरुहासनसुतः कलहप्रियोऽत्र
भीतिं करोति महतीं महतीरवेण ॥ १७ ॥
अस्मिन्कदम्बकलिकाकलितावतंसा
गुञ्जावलीललितपीनपयोधराग्रा ।
हैटयैव कस्य वशिनो विषयानुरक्तं
१०५
चित्तं चिरं वनचरी न चरीकरीति ॥ १८ ॥
इत्थं शृण्वंस्तस्य वाणीविलासान्पश्यन्रत्नश्रेणिशोभाविशेषान् ।
प्रीति प्राप्तो गोदुहां चक्रवर्ती मन्दं मन्दं शैलमैध्यारुरोह ॥ १९ ॥
१. 'कुलटाङ्गनानाम्' ख. २. ' तपतपनमहोभिस्तापिते कुम्भयुग्मे युवतिकुचयुग-
श्रीधारिणि प्रेरयन्ति' ख. ३. 'इह कति न करीन्द्राः' खः 'इह मदवदिभेन्द्राः ' ग.
४. इमौ श्लोकौ ख-ग- पुस्तकयोर्न वर्तेते. ५. 'दृष्टव' ग. ६. 'विषयानुपक्तम्' ख.
७. 'अभ्यारुरोह' क.
१४१०६
काव्यमाला |
अलंकृते पुण्यपयःप्रवाहैविश्रान्तिदानोद्यतवृक्षवर्गे ।
सिद्धाश्रिते श्रीपतिचित्तवृत्तिस्तेस्मिन्प्रसादोदयमाससाद ॥ २० ॥
तंत्राभिरामं नवनीरदाभो विराममासाद्य सुखीबभूव ।
गाश्चारयंश्चारुतृणस्थलीषु क्रीडामकार्षीदथ नन्दसूनुः ॥ २१ ॥ ( युग्मम्)
अथ तस्य विधातुमर्चनं रुचिराभिः सुमनःसमृद्धिभिः ।
गिरिराजममुं मनोरमं मधुमुख्या ऋतवः समाययुः ॥ २२ ॥
आरूढो मलयानिलद्विपवरं युक्तो विलासानुगैः
पीतः पुष्पविलोचनैर्नवलतापौराङ्गनानां जैनैः ।
अभ्राम्यद्वनपत्तने मधुमहीपालस्ततः कोकिला-
लीलालापमिलद्भ्रमद्भमरिकाभाङ्कारभेरीरवैः ॥ २३ ॥
पुष्पाणि प्रथमं ततः प्रकटिताः स्वान्तोत्सवाः पल्लवाः
पश्चादुन्मदकोकिलालिललना कोलाहलाः कोमलाः ।
इत्थं प्रादुरभूर्त्यविश्य परितः प्राज्यप्रमोदप्रदः
प्रोद्दामद्रुमराजिराजितवनस्थव्यामृतुः क्ष्मापतिः ॥ २४ ॥
प्रसूनकलिकाकुलैः किसलयैः करस्पर्धिभिः
स्फुरन्मधुमदभ्रमन्द्रमरकोकिलाकूजितैः ।
इति क्रमसमुद्गतैरुपवनावलीमण्डली-
ममण्डयदिव प्रियामृतुवसुंधरावल्लमः ॥ २१ ॥
सुहृदस्तरुणीनखक्षतानां प्रतिपक्षाः पथिकाङ्गनाजनानाम् ।
दहनद्युतिदस्यवः समन्ताद्विपिने किंशुककुम्नला विरेजुः ॥ २६ ॥
किंशुकक्षितिरुहां विलसन्तः कुडनलाः कुटिलतां कलयन्तः ।
पान्यवारणविदारणताम्राः कामकेसरिनखा इव रेजुः ॥ २७ ॥
आयाति यावन्मधुरेष तावद्वनस्थलीप्रोषितभर्तृकासीत् ।
अभ्यागतेऽस्मिन्यदनल्पलक्ष्मीः सौरम्ययुक्ता तिलकं बभार ॥ २८ ॥
१. एतत्पूर्वम् ' स ततो विचरन्नितस्ततो वलभद्रेण समं शनैः शनैः । करकङ्कणवद्वसुं-
धरातलमालोकयति स्म माधवः ॥' इति श्लोकः ख- पुस्तकेऽधिकः २. 'तत्र' ख.
३. अयं श्लोकः ख ग पुस्तकयोर्नास्ति ४. 'गणैः' ख. ५. 'कोलाहलः कोमल : ' ख.
६. 'उपेत्य' ख. ७. 'वनक्षोणी मृतुक्ष्मापतिः' ख. ८. इमौ श्लोकौ ख-ग-पुस्तकयोर्न स्तः.