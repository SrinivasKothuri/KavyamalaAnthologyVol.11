११२
काव्यमाला |
तपनस्तपति स्म मन्दमन्दं ज्वलनोऽपि ज्वलति स्म किंचिदेव |
शरणं शिशिरेऽथ किं न यूनां युवतीनां कुचयुग्ममात्रमासीत् ॥ ६७ ॥
संकलऋतुसमृद्धि तत्र भुक्त्वाभिरामां
समसमुदितचिह्नां तत्प्रभावोदयेन ।
अशितजलधिजायादिव्यदासीरसुभ्रू-
सिचयनिचयहारि ब्रह्मगोष्ठं प्रतस्थे ॥ ६८ ॥
काले साध्यमयूखमुग्धमुदिरच्छेदाभिरामाम्बरे
गोपस्वामिनि गोकुलं प्रति गते गोधूलिभिघूसरे ।
वत्सैर्मातृविलोकनोत्सुकतरैरारब्धशब्दं मुहु-
गोपा वंशज वेणुवादनपराः स्वं खं गृहं प्राविशन् ॥ ६९ ॥
नानागुणैरवनिमण्डलमण्डनस्य
श्रीसूर्यसूनुहरिभूमिभुजो नियोगात् ।
त्रैलोक्य कौतुककरं क्रियते स्म काव्यं
लोलिम्बराजकविना कविनायकेन ॥ ७० ॥
इति श्रीमत्सूर्य पण्डितकुलालंकार हरिहरमहाराजद्योतितलोलिम्बराजविरचिते
हरिविलासे महाकाव्ये ऋतुवर्णनं नाम तृतीयः सर्गः ॥
चतुर्थः सर्गः ।
आकारणार्थं वसुदेवसैनोरक्रूरमक्रूरमुखं स्वभावात् ।
तत्रान्तरे प्रेपयति स्म कंसो वीरावतंसो धृतदुर्विचारः ॥ १ ॥
भावितद्वदनचन्द्रदर्शनप्रेमपूर परिपूरितोदरः ।
रामकृष्णपदपांसुपावनं प्राप गोकुलमसौ कुलोज्ज्वलः ॥ २ ॥
१. ‘किं च' ख. २. स्तनयुग्म' ख. ३. एतदनन्तरम् 'अथ सुखमनुभूय भूधरेऽस्मि -
नृतुनिकरेण विराजिते समन्तात् । निकटमुपगते सहस्ररश्मौ चरम गिरेर्नजमच्युतः प्र-
तस्थे ॥ गोधनानि पुरतः समाययुर्गो दुहस्तदनु बर्हभूषणाः । रेजतुर्मुरलिकामनोहरौ तौ
तदन्तरगतौ नराविव ॥ प्रापदस्तमयमुष्णदीधितिः कामिनीभिरसकृन्निरीक्षितः । धूलि -
धूसरतनुश्च साग्रजः प्राविशजमसौ जगद्गुरुः ॥' इति श्लोकाः ख पुस्तकेऽधिकाः.
४. इमौ श्लोकौ ख ग पुस्तकयोर्न स्तः ५. 'सून्वोः ' ख. ६. 'यमसन यास्यन् ' ख.
•४ सर्गः ]
ख.
हरिविलासम् ।
असंख्यगोसंख्यविराजमाने दीपक्रियासादरसुन्दरीके ।
संवीक्ष्य नन्दस्य गृहे रंमन्तौ मनोरमौ तौ रथमुत्ससर्ज ॥ ३ ॥
निगदितनिजनामा वैष्णवाग्रेस रस्तौ
रभसरभसयुक्तो विश्ववन्द्यौ ववन्दे |
प्रसृतभुजमुभाभ्यां गाढमालिङ्गितः स-
शुक इव भवदुःखं नैव किंचिद्विवेद || ४ ||
नन्दस्तत्र तदैव तावद्गमत्प्रेम्णा परेणान्वितो
विभ्राणः पुलकान्ननाम शिरसा दोर्भ्यां च तं सखजे ।
तत्पूजामकरोद्यथाविधि ततः सर्वोपचारान्वितां
पश्चाद्वाचमुवाच तापशमनी द्राक्षासहक्षाक्षराम् ॥ १ ॥
कार्य त्वद्गुणवर्णनं तदुचितं नैवैकवक्रस्य मे
कुर्वे स्वस्तवमप्ययुक्तमधुना युक्तस्तु किंचिद्विदः ।
प्राप्ता पुण्यपरम्पराद्य महती पापं समग्रं गतं
११३
धन्योऽहं धरणौ त्वदीयचरणौ दृष्टौ यदर्हन्मया ॥ ६ ॥
वचनमित्यमुदीर्य मनोहरं विरमति स्म पतिर्ब्रजवासिनाम् ।
तदनु तं निजगाद गदाग्रजः प्रियसुहृत्स्मितपूर्वमपूर्वभाक् ॥ ७ ॥
प्रशमयितुमधर्म धर्मवृद्धि विधातुं
त्रिभुवनपतिरास्ते त्वगृहे कृष्ण एपः ।
अयमपि वलभद्रो भद्रकृत्सज्जनानां
तव महिममहत्त्वं किं वयं वर्णयामः ॥ ८ ॥
त्रिजगदुदयहेत् ब्रह्मरुद्रेन्द्रचन्द्रै-
रविदितमहिमानौ रामकृष्णाविमौ यत् ।
कलितनरशरीरौ त्वगृहे गोचरौ स्त-
स्तव महिमसमृद्धिं किं वयं वर्णयामः || ९ ||
आलिङ्गितोऽसौ परमेश्वरेण रामेण पश्चात्परमादरेण ।
से वैजयन्तिस्थितरेणुसार्थं कार्यं कृतार्थं मनुते स्म सर्वम् ॥ १० ॥
-
१. 'वसन्तौ' ग. २. ५-९ श्लोकाः ख पुस्तके न सन्ति ३. 'विश्वैकमनोरमेण'
४. 'हर्षा संयुक्त विलोचनोऽसौ धन्यं वपुर्मानयति स्म सर्वम्' ख
१५११४
काव्यमाला |
नन्देन पश्चात्परिपूजितोऽसौ दिव्यासनस्थो गलिताध्वखेदः ।
गोपाङ्गनाक्लेशकरं चिराय वक्ता स वाक्यं वदति स्म किंचित् ॥ ११॥
हागमनकारणं शृणु सखेऽधुना सादरं
हलास्त्रहरिदर्शनोत्सुकतरोऽस्ति कंसश्चिरम् ।
इमौ नय तदन्तिकं त्वमसुरान्तकौ तत्प्रगे
मुहूर्तमतिसुन्दरं विजयवर्धनं वर्तते ॥ १२ ॥
नन्द ते तनुजदर्शनोत्सुकः कंसभूमिपतिरस्ति संततम् ।
तत्प्रगृह्य तनयावुभाविमौ सद्य एव मथुरा विलोक्यताम् ॥ १३ ॥
तन्निशम्य वचनं तदीरितं तापमाप परमं व्रजाधिपः ।
माधवस्तु मुदमापदुत्कटां दैत्यनिर्दलनसाधनोद्यतः ॥ १४ ॥
तैस्येति वक्तुर्वचनावसाने व्रजेश्वरस्तं पुनराबभाषे ।
आत्मासि नस्त्वं भगवत्प्रियत्वात्कुर्मः प्रमाणं भवदुक्तमेव ॥ १५ ॥
उषसि यास्यति यादवनन्दनो मधुपुरीं प्रति कंसकृतादरः ।
इति निशम्य वचो विषदुःसहं निजगदुस्तमरातिमिव स्त्रियः ॥ १६ ॥
अक्रूर ते नामनि निश्चयेन बली बहुव्रीहिसमास एव ।
अस्माकमात्मानममुं यतस्त्वं कृतान्तवन्नेतुमुपागतोऽसि ॥ १७ ॥
कैनककङ्कणकुण्डलमेखलामणिगणांश्च गृहाण सहस्रशः ।
अयि पवित्र परंतु मधुद्विषं मधुपुरीं प्रति मा नय सर्वथा ॥ १८ ॥
अयि नृशंस बलादवलाजनान्नयसि चेत्त्वमभीप्सितमात्मनः ।
द्रुतमिहानय पातकमन्यथा व्रजवधूवधजं भवतो भवेत् ॥ १९ ॥
इत्थं कथां कुर्वति तेन साकं कदम्बके बल्लववल्लभानाम् ।
ग्लौग्लानिमङ्गीकुरुते स्म तासां मुखैः समं यामवती वियोगात् ॥ २० ॥
प्रौढप्रतापनिलयस्य दिनेश्वरस्य
प्राणेश्वरस्य समुपागमनं विदित्वा ।
१. अयं लोकः ख- पुस्तके नास्ति २. 'उद्धताम्' ख. ३. श्लोकोऽयं ख-पुस्तके
नास्ति, ४. १९-२९ श्लोकाः ख पुस्तके न सन्ति.४ सर्गः ]
हरिविलासम् ।
द्यौस्तारकासुमनसः सुमुखीव भीता
'भुक्ताः समं विधुविटेन विलुम्पति स्म ॥ २१ ॥
११५
रक्तोष्णीषं वासरक्षोणिभर्तुः शक्राशाया भालसिन्दूरबिन्दुः ।
प्राचीनाद्रौ प्राप्त संस्कार संपन्माणिक्यश्रीतस्करो भास्करोऽभूत् ॥ २२ ॥
रोलम्वानां क्रियतां पद्मकोशे कारागारे मोक्षमर्कश्चकार ।
तन्मालिन्यादेप नोपेक्षते स्म प्रायः साधुः सर्वलोकोपकारी ॥ २३ ॥
एवं प्रभाते समुपस्थितेऽसौ कृत्वाशनं तैः सह शोभमानः ।
नन्दः प्रियायाः सदनं प्रविश्य प्रयाणकालं कलयांचकार ॥ २४ ॥
मथुरागमनं निशम्य सुन्वोर्नयनाम्भोजगलज्जला विषादात् ।
असदित्यवदत्पतिं यशोदा परिचर्यासु परायणापि शश्वत् ॥ २५ ॥
कंसं कृतान्तसदृशं नयसि ध्रुवं चे -
स्कंदर्पतोऽप्यतिमनोज्ञतनू तनूजौ ।
सम्यग्विचारय चिरं हृदि नाथ यस्मा-
वृद्धा विचारचतुरा न भवन्ति किंचित् ॥ २६ ॥
न कुरु किमपि चिन्तां विष्णुरेवास्ति कृष्ण-
स्तनुजमनुजभावं मा विधेहि त्वमस्मिन् ।
स्वयमयमविनाशी नाशकर्ता खलानां
प्रिय इति पतिनोक्ता सा सुखाब्धौ ममज्ज || २७ ||
उपायनायावनिवल्लभस्य कृत्वाग्रतो गोरसपूर्णकुम्भान् ।
अनोधिरूढः सह गोपवृन्दैर्नन्दो ययौ वक्रविडम्बितेन्दुः ॥ २८ ॥
चरणप्रणतौ जयी भव त्वं जनयित्र्या मुहुरित्युदीर्यमाणः ।
अतिसत्वरगत्वरैस्तुरंगैरतिरम्यं रथमारुरोह कृष्णः ॥ २९ ॥
ततः प्रभाते संमुपागतेऽसौ नन्दादिगोपैः सह शोभमानः ।
आरुह्यं तत्स्यन्दनमादिदेवो व्रजाद्वहिः किंचिदुपाजगाम ॥ ३० ॥
आगम्यतां कमललोचन शीघ्रमेव
स्नेहं न मुञ्च न च विस्मर दीनवन्धो ।
१. 'समुपस्थिते' ख.११६
काव्यमाला |
कृष्ण त्वदेकशरणा वयमत्र सर्वा
नार्यः सनीरनयना हरिमित्थमूचुः ॥ ३१ ॥
अत्रागमिष्याम्यहमाशु तावत्प्रयात यूयं गृहमिन्दुमुख्यः ।
से इत्थमाश्वास्य वधूर्वचोभिर्मनोहरैर्विश्वपतिः प्रतस्थे ॥ ३२ ॥
सुकृतं सकलं समाप्तमासीदिति मन्ये व्रजवासिनां जनानाम् ।
सुहृदानननीरजांशुमाली वनमाली मथुरां यतः प्रतस्थे ॥ ३३
आगताः कथमपि व्रजं प्रति प्राणनाथविरहाकुलीकृताः ।
हन्त ता निजगृहेषु संस्थिताः संस्थिता इव सरोजलोचनाः ॥३४॥
नापाठयन्मृदुगिरः शुकसारिकास्ता
नालालयंश्च नकुलान्पृथुकानिव स्वान् ।
किंचाम्बुदध्वनिमुचो मुरजस्य नादै-
ननिर्तयन्किमपि केलिकलापियूनः ॥ ३९ ॥
एषा सा यमुना तटे च तदिदं वृन्दावनं पावनं -
क्रीडाकुञ्जगृहास्त एव सुमनः स्तोमाभिरामश्रियः ।
तेनैकेन विना परंतु परमानन्देन गोष्ठौकसां
&
गाढोद्वेगगतौजसां किमपि हा प्रीतिप्रदं नाभवत् ॥ ३६ ॥
विरहहुत वहा कुलीकृतानां प्रतिदिवसं व्रजवामलोचनानाम् ।
दिवसगणनयाङ्गुलीदलानां तनु तनु हन्त समग्रमग्रमासीत् ॥३७॥
अपि रजनिषु निद्रादैन्यशून्या हगासी-
दहह दुरतिवाह्यो वर्षवद्वासरोऽभूत् ।
यदुतिलक वियोगव्याकुलानां वधूनां
परभृतकृतजल्पः कालकल्पश्च जज्ञे ॥ ३८ ॥
हर हर विरहानौ प्रौढिमानं प्रयाते
मलयजहरहाराहारसंसर्गसारात् ।
१. 'सर्वराज्ञः' क. २. 'इत्थं समादिश्य वधूरुदश्रूरुदग्रवीर्यो हरिरुच्चचाल' ख.
३. श्लोकोऽयं ख- पुस्तके नास्ति, ४. 'प्रीतेः पदम् ' ख. ५. 'दूना' ख. ६० 'दुरति-
वाहो' ख.