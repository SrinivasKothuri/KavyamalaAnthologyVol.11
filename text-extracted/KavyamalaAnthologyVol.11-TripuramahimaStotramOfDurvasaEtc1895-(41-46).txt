खड्गशतकम् ।
३७
तैः । अत एव स्थाणुसंस्थां संप्राप्तैः । प्रथितो यः पन्थास्तत्र चरन्तीति चरास्तैः ।
'महापथस्तु मरणम्' इति ॥
हृप्यद्दोः कालकूटद्रुमतरुणदलं दर्पदन्तावलेन्द्र-
द्राघीयोदानलेखा दरदलितदलेन्दीवर द्रोणिदेहः ।
दीव्यन्नैदाघम (मा)ध्यंदिन दिवसमणिद्योत दुष्प्रेक्ष्यदीप्ति-
दौः स्थित्यं दीर्घदीर्घ दददरिसुदृशां दीप्यतेऽमुष्य खङ्गः ॥ १६ ॥
1
दृप्यदिति ॥ अमुष्य खो दीव्य (प्य) ते क्रीडते । किंविधः । दृप्यद्यद्दोर्बाहुः स एव
कालकूटदुमो विषतरुस्तस्य तरुणदलं नवीनपत्रम् । दर्प [एव] दन्तावलेन्द्रो हस्तीन्द्रस्तस्य
द्राघीयो (यसी) दीर्घा दानलेखा । दरमीपद्दलितं विशीर्णे दलं यस्यैवंविधमिन्दीवरं तस्य
द्रोणिर्मध्यभागस्तद्वद्देहो यस्य स तथा । श्याम इति यावत् । दीव्ययन्नैदाघम (मा) ध्यं-
दिनमुष्णकालमध्याहं तत्र ( ह्रभवो ) यो दिवसमणिस्तस्य द्योतः प्रकाशस्तेन दुष्प्रेक्ष्या दी-
प्तिर्यस्य सः । अरिसुदृशां वैरिस्त्रीणां दीर्घदीर्घमतिमहद्दःस्थ्यं दुःस्थस्य भावस्तथा तद्ददत् ॥
धैर्यस्याधारयष्टिर्धतविबुधवधूसाध्वसो धाम धाम्नां
धूमः क्रोधानलस्य प्रधनरथवरस्योदुरो धूर्धरोऽयम् ।
धीरोदात्तोर्ध्ववाहा धरणिधरधृतस्तीक्ष्णधाराधरोऽद्धा
धीरानौद्धत्यभाजो रणधरणिचरानस्य धूनोति खड्गः ॥ १७ ॥
धैर्यस्येति ॥ अस्यायं खड्ग औद्धत्यभाजो रणधरणिचरान्संग्रामभूमिगतान्धीरान्धू-
नोति कम्पयति । किंविधः । धैर्यस्य गुणस्याधारयष्टिः । धृतं विबुधवधूनां देवत्रीणां
साध्वसं येन सः । धान्नां तेजसां घामाधिष्ठानम् । क्रोध एवानलस्तस्य धूमः । प्रधनं
संग्रामस्तदेव रथवरस्तस्योद्धरो धूर्धरो भारधर्ता । धीरोदात्तः पुरुषश्रेष्ठस्तस्योर्ध्ववाहा
हस्त: । 'भुजा वाहा' इति स्त्रीत्वेन निर्देशः । धीरोदात्तलक्षणं रसकलिकायाम् -- 'चतुर्धा
पुरुषः- धीरोदात्तो धीरललितो धीरशान्तो धीरोद्धतश्चेति । तत्र - कृपावानतिगम्भीरो
विनीतश्चाविकत्थनः । धीरोदात्तः स विज्ञेयो रामो दाशरथिर्यथा ॥' इति । धरणिधरेण
राज्ञा धृतः । तीक्ष्णधाराधरः । 'अद्धा' इत्यङ्गीकारेऽव्ययम् ॥
नानानीके ननम्रान्नृपतिषु नमयन्नानतानाधिपत्ये
निःसापत्त्यं नयन्नानिधनमनिभृतानप्यलं निश्चलत्वम् ।
निर्मथनन्वैरिनारीजननयनसरोजन्म धाराजलेन
न्यक्कुर्वन्निर्धुनीते प्रधनचरनृपानस्य नृत्यन्कृपाणः ॥ १८ ॥
नाति ॥ अस्य नृत्य कृपाणः प्रधनचरनृपान्संग्रामस्थित राज्ञो (जो ) निर्धुनीते । नितरां
कम्पयतीत्यर्थः । किं कुर्वन्सन् । नानानीकेऽनीकसैन्ये नृपतिषु मध्ये ननम्रानुद्धतान्न -३८
काव्यमाला ।
मयन्सन् । आनतान्नम्रानाधिपत्ये निःसापत्न्यं सपत्नरहितं यथा तथा अनिधनं मरणरा-
हित्यं नयन्निति न किंतु नयन् । अनिभृतानगुप्तानलमत्यर्थे निश्चलत्वं निर्मनन् । दूरी -
कुर्वन्नित्यर्थः । वैरिनार्यः शत्रुस्त्रियस्तासां जनः समूहस्तस्य नयनसरोजन्म नेत्रकमलम् ।
जात्यभिप्रायेणैकवचनम् । धाराजलेन न्यक्कुर्वन् ॥
पादान्ते पातुकक्ष्मापतिपटलपरापीडपुष्पाधिवासा-
त्पुष्यत्पुष्पंधयालीभ्रमकृदपपरीवारपारुष्यपात्रम् ।
पूष्णः पुष्टप्रकाशप्रतिफलन परिप्राप्तदिक्श्रीरपूर्वो
पौर्वापर्यात्पिनष्टि प्रबलपरनृपानस्य पाणौ कृपाणः ॥ १९ ॥
पादेति ॥ अस्य कृपाणः पौर्वापर्यात्प्रबला ये परनृपास्तान्प्रबलपरनृपा शत्रुराजान्पि-
नष्टि । मर्दयतीत्यर्थः । किंविधः । पादान्ते पातुकाः पतनशीला ये क्ष्मापतयो राजान-
स्तेषां पटलं समूहस्तस्य परापीड उत्कृष्टशेखरस्तत्र पुष्पाधिवासात्पुष्पसौगन्ध्यात्पुष्यन्ती
पुष्टीभवन्ती पुष्पंधयाली भ्रमरपतिस्तस्या भ्रमो भ्रान्तिस्तां करोतीति कृत्.......
………………तेन यत्पारुष्यं तस्य पात्रमधिष्ठानम् । पूष्णः श्रीसूर्यस्य पुष्टो यः प्रकाशस्तस्य
प्रतिफलनं विलासस्तेन परिप्राप्ता दिक्षु दिशां वा श्रीर्येन स तथा । अत एवापूर्वः ॥
स्फारः शश्वद्विधूतौ स्फिरतरकिरणस्फीतम (मा)ध्यंदिनार्क-
स्फायत्कान्तिप्रतानप्रतिफलनभरैः शौर्यवह्नेः स्फुलिङ्गः ।
फालः प्रत्यर्थिभूमेः फलमहितगणाभाग्यवृक्षस्य फाण्टं (ण्टं)
फेरूकुर्वन्समाङ्केष्वलिषु खपतितान्स्फूर्जतीद्धोऽस्य खङ्गः ॥ २० ॥
स्फार इति ॥ अस्येद्धः खड्गः स्फूर्जति दीप्तभिवति । किंविधः । विधूतौ धूनने श-
श्वन्निरन्तरं स्फिरतरा ये किरणास्तैः स्फीतः प्रकटो म ( मा ) ध्यंदिनार्को मध्याह्न सूर्यस्तस्य
स्फायद्वर्धिष्णु यत्कान्तिप्रतानं तस्य प्रतिफलनभरा द्विगुणभावास्तैः स्फारो दीर्घः ।
शौर्यवहेः स्फुलिङ्ग इव स्फुलिङ्गः कणः । विशेष्यपरता ज्ञेया । प्रत्यर्थिन एव भूमि:, तेषां
वा भूमिः, तस्याः फालो विदारकः । अहिता वैरिणस्तेषां गणः समूहस्तस्याभाग्यं स एव
वृक्षस्तस्य फाण्डं (ण्टं) फलम् । समीके संग्रामेऽभिमुखपतितान्फेरूकुर्वन् । अफेरवः फेरु-
तामिति । ‘अभूत-' इति त्रिः । जम्बुकप्रायान्कुर्वन्नित्यर्थः ॥
विब्बोको बाहुलक्ष्म्याः प्रबलबलभरद्वेषिबालाबलानां
बाप्पाम्बूनां निदानं बलभिदुपलका चिर्विडम्बिप्रकाशः ।
वंहिष्ठस्तीव्रशोचिःप्रसरशवलितो वीजमिष्टार्थसिद्धे-
बहावस्याम्बरान्तर्विलसति बहुधाडम्बरी मण्डलाग्रः ॥ २१ ॥
विव्बोक इति ॥ अस्य बाहौ हस्ते मण्डलाग्रः खड्गो विलसति । किंविधः । बाहु-
लक्ष्म्या विब्बोको विलासः । विव्वोकलक्षणं गीतगौरीपतौ - 'इष्टेऽपि वस्तुन्यवहेला '•
खड्गशतकम् ।
३९
इति । 'बिब्बो कस्त्वति गर्वेण वस्तुनीष्टेऽप्यनादरः' इति दर्पणोक्तेश्च । प्रबलो बलभरो
येषां ते ये द्वेषिणस्तेषां बालाबलास्तासां बाष्पाम्बूनामश्रुजलानां निदानं कारणम् । बल-
भिदिन्द्रस्तदुपल इन्द्रनीलपाषाणस्तस्याचिस्तस्य विडम्बी अनुकरणकर्ता प्रकाशो यस्य
स तथा । बंहिष्ठोऽतिशयेन बहुरिति । पुनः किंविधः । तीत्रशोचिस्तीक्ष्णरोचिः । सूर्य
इति यावत् । तस्य प्रसरस्तेन शबलितश्चित्रितः । 'चित्रं किर्मीरकल्माषशबलैताश्च
कर्बुरे' इत्यमरः । इष्टार्थसिद्धेर्बीजमुत्पादकम् । अम्बरान्तराकाशमध्ये बहुधानेकधा
आडम्बरी ॥
भास्वद्भाखद्गभस्तिव्यतिकरभृतया भ्रान्तरालेऽभिभूत्या
भूयः संभ्रान्तिभाजां दददहितभुवां भूभुजां स्तम्भमुद्राम् ।
भूम्ना भङ्गानभिज्ञः प्रसभमभिपतत्कुम्भिकुम्भाग्रभेदो-
द्भूतासृग्भासुरश्री रणभुवमभितो भात्यभीकोऽस्य खड्गः ॥ २२ ॥
भास्वदिति ॥ अस्याभीको निर्भयः, अथवा अभीक इव कामुक इव । रूपकम् ।
रणभुवं संग्रामभूमिमभितः समन्ताद्भाति । किंविधः । भास्वतः सूर्यस्य भास्वन्तो ये
गभस्तयः किरणास्तेषां व्यतिकरः संपर्कस्तेन भृतया । पूर्णयेत्यर्थः । [ अभि] भूत्याभ्रान्त-
राले आकाशमध्ये भूयो वारंवारं संभ्रान्तिभाजामहितभुवां भूभुजां राज्ञां स्तम्भमुद्रां
ताटस्थ्यं ददत् । भूम्ना भङ्गः पराजयस्तटनं (?) वा तस्यानभिज्ञः । प्रसभमभिपतन्तो ये
कुम्भिनस्तेषां कुम्भाप्रभेदस्तस्मादुद्भूतं यदसृग्रक्तं तेन भासुरा श्रीर्यस्य ॥
मीमांसा मेदिनीशानमननमनयोर्मोक्षमार्गः समीके
मानात्सांमुख्यभाजामहिमकरमयूखातिमाद्यन्मरीचिः ।
मन्दं मन्दं मदान्धद्विरदमदमषीपट्टमात्सर्यमूर्छ-
न्मूर्तिर्माद्यत्यमुष्य प्रमदनृपचमूमारणे मण्डलाग्रः ॥ २३ ॥
मीमामिति || अमुष्य मण्डलाग्रः प्रमदाः प्रकृष्टमदा ये नृपा राजानस्तेषां चमूः सेना
तन्मारणे माद्यति । किंविधः । मेदिनीशानां पृथ्वीशानामनमनं च नमनं च तयोर्मीमांसा
पूर्वोत्तरविचारः । समीके संग्रामे मानात्सांमुख्यभाजां मोक्षमार्गः | अहिमकरः श्रीसू-
र्यस्तस्य मयूखास्तैः कृत्वा अति अत्यन्तं माद्यन्तो मरीचयो यस्य सः । मन्दं मन्दं म-
दान्धा ये द्विरदास्तेषां मद एव मषीपट्टस्तस्य मात्सर्य द्वेषस्तेन मूर्च्छन्ती द्विगुणिता मूर्तिः
कायो यस्य । अतिश्यामशरीर इति यावत् ॥
यानं लोकत्रयाप्तावतिशयि यशसोरिक्षयाश्चर्ययज्ञे
यूपो युग्यं द्रढीयो युधि युधि विजयं यास्यतः क्षत्रियस्य |
यात्रायां यूथनाथायतकटयुगलों दारयन्यातयामा-
न्योधानस्यन्नमायो जयति जयजुषां नायकः सायकोऽस्य ॥ २४ ॥४०
काव्यमाला |
यानमिति ॥ अस्य सायकः खगः । 'शरे खङ्गे च सायकः' इत्यमरः । जयति । किं-
विधः । यशसो लोकत्रयाप्तौ त्रैलोक्यगमने । विषये सप्तमी । अतिशयो यस्यास्तीति तथा ।
यानं वाहनम् । अरिक्षय एवाश्चर्ययज्ञस्तस्मिन् । यूपो यज्ञस्तम्भः । युधि युधि संग्रामे वि-
जयं यास्यतः क्षत्रियस्य द्रढीयो अतिदृढं युग्यं युगस्य वोढा । ' तद्वहति रथयुगप्रासङ्गम् '
इति यत् । यात्रायां विजये यूथनाथा गजास्तेषामायता विस्तृता या कटयुगली तां दार-
यन् । यातयामान्गतरसान्योधानस्यन्क्षिपन् । दूरीकुर्वन्नित्यर्थः । अमायो निष्कपटो
ममताशून्यो वा । जयजुषां जयवतां नायको मुख्यः ॥
राष्ट्रद्विवासराणां रजनिश्चरमा वीरशार्दूलसंख्या-
रेखा रोदोन्तराले रणरसिकरिपूद्रक्तसंरक्तसारः ।
रुद्धो (द्धा) रातिप्रचारः करिकरकरटान्दारयन्देहसारं
राजत्यस्यातिसारः परसमरविधौ रक्तधारः कुठारः ॥ २५ ॥
राष्ट्रद्विदिति ॥ अस्य कुठारो राजति । 'राजू दीप्तौ' । किंविधः । राष्ट्रं द्विषन्ति ते तथा
द्वेषिणस्त एव वासरा दिवसास्तेषां रजनी । नाशकत्वात् । ' कृतिकारात्' इति ङीष् । अतो
रजनिरपीति रायमुकुटः । अचरमा प्रथमा । वीरास्त एव शार्दूलास्तेषां संख्यारेखा गणना-
रेखा । रोदोन्तराले द्यावापृथिव्योर्मध्ये रणरसिका ये रिपवस्तेषामुदुत्कटं यद्रक्तं तेन संरक्तः
सारः स्थिरांशो यस्येति स तथा । रुद्धोऽवरोधितोऽरातिप्रचारो येन सः । अरमत्यर्थ रं-
हसा वेगेन करिणो गजास्तेषां कराः शुण्डादण्डाः करटा गण्डस्थलानि तान्दारयन् । अ-
तिसारोऽत्यन्तबलः । परसमरविधौ वैरिसंग्रामकर्तव्यतायां रक्तधारः ॥
लक्ष्मीली लोपधानं कलिकुलनिलयोल्लेखसंतानमूलं
लोकालोकावधिक्ष्मावलयमिलदिलाधीशदुर्लक्ष्य खेल: ।
लूनव्याले भगण्डोल्लसद लिपटलैललितोऽमुष्य विद्विड्-
लोका सूँल्लेलिहानो विलसति कलहे कालवन्मण्डलाग्रः ॥ २६ ॥ -
लक्ष्मीति ॥ अमुष्य मण्डलाग्रः कलहे संग्रामे कालवद्यमवद्विलसति । किंविधः । लक्ष्म्या
लीलोपधानम् | कलिः कलहस्तस्य कुलं समूहस्तस्य निलयोल्लेखो गृहसंनिवेशस्तस्य सं-
तानं विस्तारस्तस्य मूलं कारणम् । लोकालोकः पर्वतः सोऽवधिर्मर्यादा यस्य तदेवंविधं
क्ष्मावलयं पृथ्वीमण्डलं तत्र मिलन्तो य इलाधीशाः पृथ्वीशास्तैर्दुर्लक्ष्या खेला यस्येति सः ।
लूनाछिन्ना ये व्याले भगण्डा उन्मत्तगजगण्डस्थलानि तेभ्य उल्लसन्ति यान्यलिपटलानि भ्र-
मरसंघास्तैर्लालितः । विद्विड्लोकाः शत्रुजनास्तेपामसून्प्राणाँलेलिहानोऽतिशयेनास्वादकः ॥
वल्गद्भिर्वीरवाणावृतविपुलवलद्विग्रहैवीरव-
वैयात्याद्वीक्षितश्रीरतिनि (वि) कटगतिर्विस्फुरन्वीतशङ्कः ।
१. क्लीवता चिन्त्या.खड्गशतकम् ।
वारंवारं विवस्वद्यतिकरितरुचा व्योम्नि विद्योतमानो
४ १
वैरित्रातं विशिष्टं विवशयति वरे विग्रहेऽमुप्य खड्गः ॥ २७ ॥
वल्गदिति ॥ अमुष्य खड्गो वरे श्रेष्ठे विग्रहे संग्रामे विशिष्टं महान्तं वैरित्रातं शत्रुसमूहं
विवशयति मारयति । किंविधः । वल्गद्भिः संचरद्भिर्वीरवर्गवैयात्यान्निर्लजत्वाद्वीक्षिता श्री-
र्यस्य । किंविधैर्वीरवर्णैः। वारवाणैरङ्गत्राणै: । ' कञ्चुको श (वा) रवाणोऽस्त्री' इत्यमरः । तैरावृता
विपुल (ला) वलावला (?) विग्रहाः शरीराणि येषां ते तथा तैः । अतिविकराला गतिर्यस्य
स: । विस्फुरन् । वीतशङ्को निर्भयः । वारंवारं विवस्वतः श्रीसूर्यस्य व्यतिकरिता मिश्रिता
या रुक्तया व्योम्नि आकाशे विद्योतमानः । दीप्त इत्यर्थः ॥
श्यामैरंशुप्रकाण्डैर्दिशि दिशि शतशो दर्शयन्स्वान्समूहैः
शूराणां शात्रवाणां शमनशिशुशताशङ्कया वीक्ष्यमाणः ।
शान्तश्रान्तिर्नृशंसाञ्जगति शकलयन्नाश्रितानां शरण्यः
I
शातः शत्रूनशङ्कं रणशिरसि शृणात्येतदीयः कृपाणः ॥ २८ ॥
श्यामैरिति ॥ एतदीयः कृपाणः शत्रून्रणशिरसि अशङ्कं निःशङ्कं शृणाति मारयति ।
‘शृ हिंसायाम्' । किंविधः । श्यामैरंशु प्रकाण्डैः प्रशस्तांशुभिः । ' प्रकाण्डमुद्ध तलजौ प्रशस्त-
वाचकान्यमूनि' इत्यमरः । दिशि दिशि प्रतिदिशं स्वान्स्वं वा शतशः । बहुधेत्यर्थः । दर्श-
यन् । पुनः शूराणां वीराणां शात्रवाणां वैरिणां समूहैः शमनो यमः । 'शमनो यमरा-
व्यमः' इत्यमरः । तस्य शिशुतया तत्पुत्रभावेन वीक्ष्यमाणो दृश्यमानः । संहारकत्वादिति
भावः । शान्ता गता श्रान्ति: श्रमो यस्य । जगति नृशंसान् धातुकान् शकलयन्खण्डयन् ।
आश्रितानां शरण्यः शरणाय योग्य: । शातस्तीक्ष्णः ॥
पाड्गुण्यद्वेपि वृत्ताञ्जगति कलुषयन्स्वाभिलाषे निषण्णा-
न्पाखण्डानेष दुष्टैर्विषमविषहणो मर्षणो धर्षकेषु ।
पण्डो नम्रे द्विपत्यप्यनमति परुषः पुष्टचाषच्छदश्रीः
खण्डं विद्वेषणानां परिकृषति रुषामुष्य कृष्णः कृपणः ॥ २९ ॥
पाडिति ॥ एपोऽमुष्य कृपाणो विद्वेषणानां वैरिणां खण्डं समूहम् | 'सपत्ना रिद्विपदे-
पणदुर्हृदः' इत्यमरः । रुपा क्रोधेन परिकृपति । 'कृष विलेखने' । घर्षयतीत्यर्थः । किं-
विधः । पाहुण्यम् | 'स्वाम्यमात्यसुहृत्कोशदुर्गराष्ट्रवलानि च' इति । तस्य द्वेषि वृत्तं येषां
ते तान् स्वाभिलाषे स्वमते निपण्णान्पाखण्डान्नास्तिकान् जगति कलुषयन् । दुष्टैर्वि-
घमं यद्विपं तद्धन्तीति हणः । धर्षकेषु मर्पण: सहनशीलः । नम्रे द्विषत्यपि षण्डः । सौम्य
इत्यर्थः । अनमति उद्धते द्विपति परुपः कठिनः । पुष्टो यश्चाषः पक्षी तस्य छदः पक्षः ।
...छदः पुमान्' इत्यमर: । तद्वत् श्रीर्यस्येति स तथा ॥
१. ' शमनस्य शिशूनां शतस्याशङ्कया' इति तु मूलानुसारी समासः .
६