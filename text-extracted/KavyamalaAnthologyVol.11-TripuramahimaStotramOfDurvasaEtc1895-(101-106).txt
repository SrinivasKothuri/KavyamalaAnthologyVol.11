१ सर्गः ]
हरिविलासम् ।
निर्गुणोऽपि गुणिनामंतिप्रियैः स्वैर्गुणैर्जगदिदं चराचरम् ।
मोहयन्विजयते स्म गोकुले पुण्यकृन्नयनगोचरो हरिः ॥ १४ ॥
गोकुलान्निकट एव देवकीवालको त्रिभुवनैकपालकौ ।
लीलयानुचर वर्गवत्सला वत्सलौल्यवशतो विचेरतुः ॥ १५ ॥
शयनाशनासनसमागमगीतं कुरुतः स्म कामकमनीयशरीरौ ।
सततं सहैव वसुदेवकिशोरौ वपुरेव भिन्नमुभयोर्न तु चेतः ॥ १६ ॥
अश्विनाविव नितान्तसुन्दरौ चापलानुकृतबालकुञ्जरौ |
तौ परस्पर वियोगकातरौ भ्रातरौ सह सदा विजहतुः ॥ १७ ॥
पूतना हरिवधार्थमाययौ प्राप सैव वधमात्मनस्ततः ।
९७
यः परस्य विषमं विचिन्तयेत्प्राप्नुयात्स कुमतिः स्वयं हि तत् ॥ १८ ॥
धरस्य धरणात्करे वनहुताशनप्राशना-
दरिष्टकधेनुकप्रभृतिदानवध्वंसनात् ।
इहाद्भुतमनुक्षणं शिशुरसौ सरोजेक्षणः
क्षणक्षणविलक्षणो ललितलक्षणो व्यातनोत् ॥ १९ ॥
अपि तनुतरमूर्तिर्भूतनाथप्रभावो
दधदपि च शिशुत्वं पूतनाघातकारी ।
अपि परयुवतीप्सुः पूतनामप्रबन्धो
मुदमतनुत पित्रोः पूतनारिः स्वसूक्तैः ॥ २० ॥
उज्झितस्वतनया व्रजस्त्रियः कृष्णमेव रमयांवभूविरे ।
चित्रमत्र किमु कुर्वते सदा तत्स्पृहामपि गतस्पृहा जनाः ॥ २१ ॥
द्वार्दत्तदृष्टिरसकृन्मधुसूदनोऽसौ
सद्म प्रविश्य बुभुजे मँसृणं समस्तम् ।
स्नानादिकर्मकरणाय कलिन्दकन्यां
माद्यन्मतंगजगतासु गतासु तासु ॥ २२ ॥
१. ‘अगोचरैः' ख. २. 'गोपिकामसृणतस्करी' ख. ३. 'गमागम' ख. ४. 'नन्दत-
नुजौ मनुजेन्द्रौ ' ख. ५. 'सह सर्वकालमिह किं तु विचित्रं' ख. ६. 'नवनीतजातम्' ग.
१३९८
काव्यमाला ।
समीक्ष्य समुपागतां सपदि सद्मनः स्वामिनीं
पलायनपरायणः स नवनीतचोरोऽभवत् ।
रुषा तमनुयायिनी न भवति स्म धर्तुं क्षमा
घनस्तनपरिश्रमादलसगामिनी कामिनी ॥ २३ ॥
असकृत्प्रनर्तित कराम्बुरुहस्तदुपद्रुतो द्रुतमुपेत्य रुषा ।
इति नन्दगोप गृहिणीमवदजवासिवामनयनानिकरः ॥ २४ ॥
अनुचितानि वचांसि वदत्र्त्यपि क्षिपति वैक्षसि चैष लघूपलान् ।
अपि च पश्यति कैतवचक्षुषा गतनयस्तनयस्तव सर्वथा ॥ २९ ॥
अस्मासु यातासु बहिः प्रयत्नाद्गृहान्तरं तस्करवत्प्रविश्य ।
सुतस्तवायं नवनीतदुग्धदधीनि भुङ्क्ते व्रजपालपत्ति ॥ २६ ॥
दत्ते सखिभ्यश्च वहिः स्थितेभ्यः पात्राणि सर्वाणि भिनत्ति पश्चात् ।
अन्यायमेतादृशमातनोति सदा मदान्नैष बिभेति किंचित् ॥ २७ ॥
एवं गोपीवाक्यमाकर्ण्य सम्यक्ताः प्रत्याह प्रेमपूर्व यशोदा ।
एतत्सर्वं मैन्निमित्तं क्षमध्वं यूयं यात स्वगृहं भोः सुवृत्ताः ॥ २८ ॥
इत्थं प्रसादं गमितासु सद्यो गृहं गतासु व्रजवल्लभासु ।
सुतं समालिङ्गय भयावलीनं स्वानन्दपीनं जननी जगाद ॥ २९ ॥
किमिति गच्छसि वत्स परालयं स्वगृह एव रमस्व निरन्तरम् ।
तव ददे मसृणानि दधीन्यहं गतपयांसि पयांसि बहून्यपि ॥ ३० ॥
इति तव चरितं निशम्य दुष्टं दुरितपथैकपराङ्मुखो ब्रजेन्द्रः ।
अयि सुत यदि ताडनं विदध्यादहह तदा किंमिदं चरीकरीमि ॥ ३१ ॥
अतिदुष्टकं नृपसाध्वसयोगादिति शिक्षितोऽपि बहुधा जनयित्र्या ।
पुनरप्यचचुरदसौ नवनीतं न परोदितं हि कलयन्ति कुमाराः ॥ ३२ ॥
सततमखिलबालाः कर्मनामान्यगाय-
न्प्रतिभवनममुष्य श्रीपतेरेव तावत् ।
१. 'अये' ख. २. 'वक्षसिजेषु' ग. ३. 'प्रविष्टः ' ख. ४. 'कंचित्' ग. ५. 'क्ष-
म्यतां प्रार्थयेऽहं' ग. ६. 'त्रजगामिनीषु' ग. ७. ' जगाद किंचिज्जननी जनाम्या' ख.
८. ‘अपि’ ख. ९. ‘किमहं’ ख. १०. 'मसृणान्यचचुरदसौ भयहीनो' ग.२ सर्गः ]
हरिविलासम् ।
अमृतममृततुल्यं शैवलिन्या हि मुक्त्वा
विदधति सुधियः किं कूपपानीयपानम् ॥ ३३ ॥
नानागुणैरवनिमण्डलमण्डनस्य
श्रीसूर्यस्नुहरिभूमिभुजो नियोगात् ।
त्रैलोक्य कौतुककरं क्रियते स्म काव्यं
लोलिम्बराजकविना कविनायकेन ॥ ३४ ॥
इति श्रीमत्सूर्य पण्डितकुलालंकार हरिहरमहाराजद्योतितलो लिम्बराजविरचिते
हरिविलासे महाकाव्ये बालक्रीडावर्णनं नाम प्रथमः सर्गः ।
द्वितीयः सर्गः ।
नन्दः स्वनन्दनमवेक्ष्य वयोविशेष-
संशोभमानवपुषं बहुयुक्तियुक्तः ।
वृन्दावने बहुलबालतृणाभिरामे
रामेण सार्धमव गास्तनयेत्यभाणीत् ॥ १ ॥
ततः पुरस्कृत्य सैमग्रगोधनं कलिन्दकन्यातटकाननस्थलीम् ।
प्रभातकाले सखिसंघसंवृतः समाजगामागमदुर्गमो हरिः ॥ २ ॥
विदलिताखिलपान्थपरिश्रमं सुवयसां वयसां कलकूजितैः ।
प्रविशति स्म वनं पशुजीवनं बहुबलेन बलेन समं हरिः ॥ ३ ॥
वेणीव भूमृगदृशः स्फुटफेन विन्दु-
श्रेणीच्छलेन धृतजातिलताप्रसूना ।
आलोकिता सखिजनेन समं मुहूर्त
निःपक्ष्मपातममुना यमुना पुरस्तात् ॥ ४ ॥
तदवलोक्य विलासकलोचितं पवननर्तितवल्लि समन्ततः ।
स्तबक चारुविचित्र महीरुहं प्रचुरमार रमारमणः सुखम् ॥ ५ ॥
तडिदम्बरमम्बुदाभिरामं कृतकर्णाभरणं मयूरपिच्छैः ।
अंधराधरशालिवंशवाद्यं जैगदाद्यं परमं महश्चकासे || ६ ||
उपरि मुरलिकायाः प्राप्तविम्वाधरायाः
करकमलनखास्ते वालकृष्णस्य तस्य ।
१. 'शोभायमान' ख. २. 'लता' ख. ३. 'समस्त' ख.
९९
४. 'मधुराधर' ख.
५. 'परमं गोपगतं ' ग.१००
काव्यमाला |
निविडमिव निखाता दन्तवस्त्रांशुमाला-
मिलनबहलरागाः पद्मरागा विरेजुः ॥ ७ ॥
अपि प्रचुरलालसा मधु मधुत्रता नापिब-
न्मुखात्तमपि नूतनं तृणचरास्तृणं नाचरन् ।
मुरारिमुरलिखरामृतरसैकबद्धादरा
न हंसपिककेकिनः किमपि कूजितं चक्रिरे ॥ ८ ॥
विभुवंशरवश्रवणप्रवणा बुभुजुर्न भुजंगभुजो भुजगान् ।
निकटेऽपि गतान्गतकेलिकरान्मैकरान्न सरःसु बकप्रकराः ॥ ९ ॥
गोदोहनादिगृहकृत्य कृतादराणां
नन्दजाम्बुजसहोदरलोचनानाम् |
वेणुवनो यदुपतेः श्रुतमात्र एव
वृन्दावनधिगमनोत्सुकतां व्यतानीत् ॥ १० ॥
प्रेम नात्मतनयस्य न क्षपा भ्रातृभर्तृपितृजापि न त्रपा ।
भीतिरप्यहह मार्गभोगिनां नैव तद्गमनविघ्नमातनोत् ॥ ११ ॥
प्रस्थिता मणिसुवर्णभूपिताश्वचिता मृगमदैर्मृगीदृशः ।
अमिर्दितमहाभुजंगमा जंगमा इव लता बभाशिरे ॥ १२ ॥
तुङ्गपीनकुचकुम्भशोभिताद्वक्षसश्चलित चैलपल्लवाः ।
वेणुनादहृतचित्तवृत्तयश्चित्रवञ्चलदृशोऽवतस्थिरे ॥ १३ ॥
औसामपि प्रेम परं किमात्मनि मनोधिनाथेऽप्यतिबोद्धुकामः ।
मायामनुष्यः सहसा तदक्ष्णामगोचरो गोकुलपालकोऽभूत् ॥ १४ ॥
भगवति सहसैवान्तर्हिते संज्वराती
च्युतमतिरतिरस्यान्वेपणार्थे समन्तात् ।
शिव शिव वनमध्ये गोक्षुरक्षत्रचार-
क्षतचरणतला स्त्रीमण्डली हिण्डते स्म ॥ १५ ॥
१. 'प्रवणो न भुजंगधुनो वुभुजे भुजगान्' ख. २. 'मकरानपि नैव बकप्रकरः' ख.
३. ' स्मृतमात्र' ख. ४. 'अभिगमनो' ख. ५. 'संभाव्य सौभाग्यमदं मनःस्थमन्तर्गत:
सर्वचराचरस्य । अनङ्गरूपः क्षणमङ्गनानामगोचरो' ख. ६. अथ हृदि विदधाना
विस्मयस्यावतारं गममतिधृति' ग.२ सर्गः ]
हरिविलासम् ।
पप्रच्छ काचन वधूरिति कृष्णसारं
कृष्णः सरोजनयनो भवता न दृष्टः ।
तस्या विलोचनविलासपराजितोऽसौ
दुःखीव किंचिदपि नोत्तरयांचकार ॥ १६ ॥
भो भो भूरुह ते दिशो दश गताः शाखाः शिरश्चाम्बरं
गोपः कोऽपि तमालकोमलरुचिः कच्चिन्न दृष्टस्त्वया ।
एवं ताभिरुदाहृते वत मुहुर्वक्तुं वचोऽनीश्वरो
मूर्ध्ना वायुचलेन चन्दनतरुः प्रत्युत्तरं दत्तवान् ॥ १७ ॥
अयि तुलसि नमस्ते मुञ्च मौनं कृपातः
कथय कथय कृष्णः क्वाधुना वावसीति
भवति परमदुःखं तद्वियोगाग्निना मे
करुणमिति मुहुस्तां गोपिका काप्यवादीत् ॥ १८ ॥
बर्हे गृहीतुमवतंसकृते ऽतिकान्तो
प्राप्तो भवेद्विभुरसौ विदितस्त्वयैव !
तत्कथ्यतां सुभग केन पथा प्रयातः
काचिन्मयूरमिति गोपगृहिण्यपृच्छत् ॥ १९ ॥
तदवधि तरलाक्ष्यो लक्ष्यते यः समन्ता-
दिह वसति स धूर्तः शीघ्रमायात यूयम् ।
असकृदिति वदन्ती कामिनी कापि बालं
वत कमपि तमालं गाढमालिङ्गते स्म ॥ २० ॥
यो वासो यमुनातटे विरचितो च द्विजास्त पिता-
श्छायापल्लवसंश्रयैर्हिममरुद्वपदि सोढं च यत् ।
अत्रैवास्य फलं बभूव तपसा किंचित्कुचानम्रया
१०१
तन्वङ्गया यदयं स्वयं दृढतरं दोर्भ्यां समालिङ्गितः ॥ २१ ॥
१. 'वर्वतीति' ख. २. 'अन्तिके ते ' ख. ३. 'तटभुवि' ख. ४. 'ये च'
ग. ५. 'सकलं' ख.