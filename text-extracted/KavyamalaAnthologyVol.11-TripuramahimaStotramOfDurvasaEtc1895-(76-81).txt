७२
काव्यमाला |
बुधा न शोचन्ति मृतानशेषान्कथावशेषान्प्रति ते द्विजेन्द्राः ।
शोकैरलं शोषणहेतुभूतैर्गताम्भसः किं करणेन सेतोः ॥ १६ ॥
दारिद्र्यरोगविवशा अपि चेन्मनुष्याः
संबद्धमेतदखिलं निजकर्मपाशैः ।
संचिन्त्य माक्षिपत देवमहोऽतिरुष्टाः
किं भिद्यते हि मुकुरो निजवक्रदोषात् ॥ १७ ॥
वर्णाश्रमाचारमकुर्वतो जनानन्यायचेष्टान्नृपतिस्तु दण्डयेत् ।
नैमे चरेयुर्हि कुकर्म दण्डिता दग्धो बिडालो न महानसं विशेत् ॥ १८ ॥
यावद्भवति पटुत्वं करणानां मुक्तये द्विजश्रेष्ठाः ।
तावद्यतध्वमनिशं वायौ सत्येव भवति पवितव्यम् ॥ ५९ ॥
यूयं चेत्पुरुषार्थिनो द्विजवरा मा मा विलम्बोsस्तु वो
बाल्यादेव यतध्वमक्षपटुता यावत्सदा मुक्तये ।
पश्चात्प्रत्युत वार्धक्राहतधियो मन्दीभवेत ध्रुवं
क्षीणः किं महिषो वहेत शकटं शून्यं च भारैरपि ॥ ६० ॥
यूयं चेत्पुरुषार्थसाधनपरा वृद्धा द्विजाः सांप्रतं
हन्तैतावदहो वयोsपि गलितं कालेन कामादिभिः ।
अक्षाण्यद्य विकुण्ठितान्यथ पुनर्युष्मत्प्रयासो वृथा
ह्यहोरगतस्य सप्तमदिने बन्धः कवाटस्य किम् ॥ ६१ ॥
आत्मानं परमं प्रमाणनिकरैरप्राप्यमव्याहतं
ज्ञेयं यद्गुरुवीक्षणादपि जना मूढास्तु मुक्त्वैव तत् ।
कोशेषु प्रमितेषु पञ्चसु परिज्ञातुं समुयुञ्जते
नष्टेभाः कलशान्तरेष्वपि करं कृत्वा विचिन्वन्ति हि ॥ ६२ ॥
षड्भावैरनुषुक्त एव सततं तापत्रयेणाकुले
कामाद्यैरपि षड्भिरूर्मिंभिरपि ग्रस्ते शरीरे जनाः ।
वद्धाहंकृतयोऽत्र दुःखमुदितं हाहेति मा क्रुश्यत
बद्धा किं पितृकानने हि भवनं कुर्यात्पिशाच्या भयम् ॥६३॥
प्रारब्धानुबुभूपया परवशा वश्येन्द्रिया निःस्पृहाः
सन्तः सन्ति सदा निरुद्धमनसी ये यत्र सारग्रहाः ।लोकोक्तिमुक्तावली ।
तन्निष्ठा किमवाप्यते द्विजवरै रागाभिभूतैर्नरैः
संराज्ञीक्षणमीक्षितुं न घटते कृत्वा करे मार्जनीम् ॥ ६४ ॥
मायाकार्यं जगदपि तथा तत्त्वदृष्ट्या विलोक्य
प्राज्ञः कुर्वन्परपुरुषयोरेकतां वेदवाक्यैः ।
आसीतैको न्वहमिति न चेन्मायया मोहितः स्या-
दाह्वातव्यस्तिमिरनिकरः किं प्रदीपे प्रशान्ते ॥ ६५ ॥
आयुस्तडिच्चलमपायि शरीरमेत-
न्मृत्युर्ग्रसिष्यति कदेति न कोऽपि वेद ।
अद्यैव तद्भजत मुक्तिपथं द्विजेन्द्रा
७३
ज्येष्ठागमावधि हि तिष्ठति किं नु दर्शः ॥ ६६ ॥
आत्मास्ति सर्वजगतामाधारः पूर्वमिति विचिन्त्यैव ।
पश्चात्तत्त्वविचारः कुड्ये सत्येव चित्रकर्म स्यात् ॥ ६७ ॥
मन्दोsपि कार्यान्तरनिर्व्यपेक्षः सदाभ्यसेदात्मपरां च विद्याम् ।
क्रमात्परं ब्रह्म भवेत्स्वयं च यान्त्यां पिपील्यां हि शिला नता स्यात् ॥ ६८ ॥
विप्रा विहायात्महितं पुमर्थं किमर्थमन्यार्थमियान्प्रयासः ।
पुत्रादिदुःखैरपि तापिताः स्थ के वा पिबन्त्यन्यरुजः कषायम् ॥ ६९ ॥
इति शिक्षापद्धतिः ।
मायान्धकारं तरितुं प्रदीपं वेदान्तविज्ञानमपि प्रपन्नाः ।
कुर्वन्त्यहो कर्म जुगुप्सितं च दीपं गृहीत्वा हि पतन्ति कूपे ॥ ७० ॥
लब्ध्वापि दुर्लभमिहामृतदं द्विजत्वं
१०
तस्मिन्प्रयाति विलयं विभियो मनुष्याः ।
जायासुतार्थमतिमूढधियो यतन्ते
गच्छत्यहो शिरसि किं नु शिरस्त्रयाज्ञां ॥ ७१ ॥
जायेयमेष तनयः पशवो ममैते
मायेति सम्यगविचार्य विमूढलोकः ।
आर्येषु सत्स्वपि ददाति न चैव भुङ्क
तोये महत्यपि हि नास्ति जलं पिशाच्याः ॥ ७२ ॥७४
काव्यमाला |
कामेषुणा कामरिपोर्मनोऽपि कल्लोलितं का मनुजेषु वार्ता |
आषाढवाते चलति द्विपेन्द्रे चूलीवतो वारिधिरेव काष्ठा ॥ ७३ ॥
अध्यात्मादिकलापैराक्रान्ते सततदुःखसंसारे ।
दुःखमिदानीमिति या चिन्ता सिकतादनोपलान्वेषी ॥ ७४ ॥
तापत्रयेण परितापवतां जनानां
काशी रुजापनयनाय शिवाश्रितालम् ।
किं त्वत्र सन्ति यवना निवसन्ति घोरा-
इछायोत्तमा न सहते तनु वे... ताहि ॥ ७५ ॥
विद्योपदिश्येत विरक्तिशून्ये विप्रेऽविवेके द्विजराजकेन ।
या वेद विज्ञानरता द्विजाय्याः सारण्यविस्तारितचन्द्रिका स्यात् ॥ ७६ ॥
विषोपमे वीतरसे विषक्तो जनोऽयमज्ञो विषये सदैव ।
न तत्र चिन्तासु तथा हि भक्ष्यो घुणस्य निम्बाद इवैव निम्बः ॥ ७७ ॥
दरिद्रभावं निजकर्मवश्ये जने प्रयातेऽपि महारुजापि ।
भवेदमुष्मिन्भवकष्टभावे शिलाहता हि पतेद्गदापि ॥ ७८ ॥
प्रारब्ध भोगवशतः स्वयमागतानां
दौर्गत्यदुःखविपदां वरकल्प्य हेतुम् ।
दुःखायतेन्य... मूढमना जनोऽयं
को वा विषीदति हि वेद्धरि तिष्ठतिष्ठम् ॥ ७९ ॥
इति विषादपद्धतिः ।
सन्तः स्वान्ते सततममलं संविचिन्वन्ति योगा-
दन्तः सन्तं निगमवचसा प्रत्यगात्मभवन्तम् ।
मूढो लोको बहिरिव परात्मानमाशङ्कतेऽसौ
अङ्के कृत्वा तनयममलं ग्राममन्वेषते हि ॥ ८० ॥
काम्यानां कतिचित्समापरिमित स्वर्गे कसंदायिनां
सद्यःखान्तनितान्तमोहनकृतां कर्ता जनः कर्मणाम् ।
आत्मानन्दमनन्यवेद्यमपरिच्छिन्नं न जानाति तं
विक्रेता लवणस्य वेत्ति किमु तत्कर्पूरमूल्यं परम् ॥ ८१ ॥लोकोक्तिमुक्तावली ।
आत्माभिधं सुखमनन्तमखण्डमेकं
यज्ञादिकर्मजनितेन सुखेन तुल्यम् ।
मा ब्रूहि कर्म सुखदं तदपीति बुद्ध्या
रत्नाकरस्य सदृशं नु कुलालकुण्डम् ॥ ८२ ॥
वर्णत्वमात्रसमतामपि यद्युपेताः
क्षत्रादयोऽग्रजनितां किमु यान्त्यतस्ते ।
मन्दा वदन्ति सममात्मसुखेन चान्यं
द्रोणं पयः पिबत किं मथितं च तावत् ॥ ८३ ॥
किं नो दुःखहरं सुखं च तनुते किं वेति चिन्ताकुला
मा भूताद्य जना यतध्वमनिशं सर्वात्मना मुक्तये ।
सायुज्यं यदि सा भवेद्धि भवतां किं वा विचार्यं सुखं
७५
हैमं भोजनभाजनं भवति चेत्पृच्छ्येत किं व्यञ्जनम् ॥ ८४ ॥
सत्यं वस्तु सदात्मरूपममलं सच्चित्सुखं भूसुरा
मायास्मिन्परिकल्पितैव न पुनस्तस्याः स्थितिः सात्विकी ।
तत्कार्यस्य चराचरस्य जगतः सत्वे कथा का भवे -
ग्रामोऽस्त्येव हि चेत्क्रियेत परतः सीमाविवादः पुनः ॥ ८९ ॥
कर्माणि जन्मान्तरसंचितानि महान्ति विज्ञानमहाहुताशे ।
सर्वाणि दग्धानि भवन्ति सद्यो महानलस्यास्ति किमाईभावः ॥ ८६ ॥
लोकेषु सर्वदापि प्राप्तो जीवित्वमा श्वचण्डालात् ।
आत्मा भवति विशुद्ध मान्यो मणिरेव संकरस्थोऽपि ॥ ८७ ॥
कर्माणि बघ्नन्ति शुभाशुभानि कर्तारमौपाधिकमेव जीवम् ।
परं न तत्साक्षिणमस्तदोषमाभीरमद्यात्किमजे शयाने ॥ ८८ ॥
विप्रा विरक्तमनसो गुरुणाप्तवाक्यै -
रात्मस्वरूपमुपदिष्टमखण्डमेकम् ।
एकाकिनो भवत लोकितुमप्रमत्ताः
संमर्द्यते किमवलोकितुमन्तरिक्षम् ॥ ८९ ॥७६
काव्यमाला |
तत्त्वज्ञानान्मायाकर्मविनाशेऽपि न हि भवेद्धस्तम् ।
प्रारब्धमाशरीराद्वर्षे विरतेऽपि न विरमेत्कणिका ॥ ९० ॥
मुक्तेन कर्मजालैर्लोकहितायैव भवति करणीयम् ।
न हि तत्फलोपभुक्त्यै पञ्चात्पयसो नु सस्यानि ॥ ९१ ॥
यूनामकिचनानां का वाञ्छा वारसुन्दरीवीथ्याम् ।
कार्पासपण्यवीथ्याः कौलेयस्यापि कोऽपि संबन्धः ॥ ९२ ॥
सद्गुणां विगतत्रासां परमार्थप्रदायिनीम् ।
लोकोक्तिमौक्तिकीमालां कण्ठे यमकिंचनाः ॥ ९३ ॥
संमतेन सतां लोके दक्षिणामूर्तिसूरिणा ।
लोकोक्तिमुक्तामालेयं रचितात्मप्रसिद्धये ॥ ९४ ॥
इति ज्ञानप्रशंसापद्धतिः ।
समाप्तेयं लोकोक्तिमुक्तावली ।
१.
श्रीनीलकण्ठदीक्षितप्रणीत
आनन्दसागरस्तवः ।
विज्ञापनार्हविरलावसरानवाल्या
मन्दोद्यमे मयि दवयसि विश्वमातुः ।
अव्याजभूतकरुणापवनापविद्धा-
न्यन्तः स्मराम्यहमपाङ्गतरङ्गितानि ॥ १ ॥
'मुनिरस्ति भरद्वाजः ख्यातस्त्रिभुवनेष्वपि ।.
अन्नैर्यस्य जहौ रामोऽप्यरण्यभ्रमणश्रमम् ॥ १ ॥
तस्यान्वये महत्यासीत्क्षीरोद इव चन्द्रमाः ।
श्रीकण्ठचरणासक्तः श्रीमानप्पयदीक्षितः ॥ २ ॥
विधित्रयी यदाक्षिप्ता नान्यत्र लभते गतिम् ।
जयन्त इव दुर्दान्तो जानकीशशरार्दितः ॥ ३ ॥
आगमैरप्यसंवेद्यमाद्यं यत्तत्त्वमैश्वरम् ।
आकुमारं परिज्ञातं तदेवासीद्यदुक्तिभिः ॥ ४ ॥
श्रीकण्ठदेशिकग्रन्थ सिद्धान्तयोतचन्द्रिका |
श्रीमती निर्मिता येन शिवार्कमणिदीपिका ॥ ५ ॥