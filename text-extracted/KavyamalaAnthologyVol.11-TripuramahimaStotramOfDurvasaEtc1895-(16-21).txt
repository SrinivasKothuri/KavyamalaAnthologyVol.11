f
१२
काव्यमाला ।
काव्यैः पापठितैः किंमल्पविदुषां जोघुष्यमाणैः पुनः
किं तैर्व्याकरणैविर्वोधिततया किं वाभिधानश्रियां ।
एतैरम्ब न बोभवीति सुकविस्तावत्तव श्रीमतो -
र्यावन्नानुसरीसरीति सराण पादाब्जयोः पावनीम् ॥ १६ ॥
हे अम्ब, यावत्ते पादाब्जयोः सरणीं नानुसरीसरीति तावदल्पविदुषां पापठितैः काव्यैः
किम् । जोघुष्यमाणैर्व्याकरणैः पुनः किम् । विबोधिततया वाभिधानश्रिया किम् ।
(किम् ) एतैः सुकविर्न भवति । कथंभूतयोः पादाब्जयोः । श्रीमतोः । कथंभूतां सरणिम् ।
पावनीमित्यन्वयः ॥ काव्यैर्महाकविकृतैर्व्युत्पत्तिकारकैः । पापठितैर्वारंवारं पठितैः ।
किम् । न किमपीत्यर्थः । अल्पविदुषामीषद्वयुत्पन्नानाम् । निर्बुद्धीनामिति यावत् । जोघुष्यमा-
णैर्वहुधा घोषितैः । पुनः किं प्राग्वत् । तैरभ्यस्तैः । व्याकरणैः शब्दशास्त्रैः । विवो -
धिततया विज्ञाततया । किं प्राग्वत् । वा अथवा | अभिधानश्रिया अभिधानसंपत्त्या ।
एतैः काव्यव्याकरणाभिधानैः । अम्ब मातः । न बोभवीति अतिशयेन न संभवति ।
सुकविविद्वत्परितोषकः । तावत्तदवधि । तव श्रीमहात्रिपुरसुन्दर्याः । श्रीमतोः परमशोभ-
नयोः । यावत् यदवधि । नानुसरीसरीति अत्यन्तं नानुसरति । सरणि पद्धतिम् । पादा-
ब्जयोश्चरणकमलयोः । पावनी पवित्राम् ||
अतः परं देव्युपासकानामनिष्टसंपादकमपीष्टं संपादयतीति प्रतिपादयति--
गेहं नाकति गर्वितः प्रवणति स्त्रीसंगमो मोक्षति
द्वेषी मित्रति पातकं सुकृतति क्ष्मावल्लभो दासति ।
मृत्युर्वैद्यति दूषणं सुगुणति त्वत्पादसंसेवना-
त्त्वां वन्दे भवभीतिभञ्जनकरी गौरी गिरीशप्रियाम् ॥ १७ ॥
श्लोकार्थः स्पष्ट एव ॥
अतः परं साधकस्य कृतकृत्यतासंपादकं त्रिपुरानामनिरुक्तिमूलं श्रीमहात्रिपुरसुन्दर्याः
कामकलाक्षरगतबिन्दुत्रयप्रसृतमन्तर्गतं बहिर्गतं च त्रिकमात्रं प्रकटयति-
आद्यैरग्निरवीन्दुबिम्वनिलयैरम्ब त्रिलिङ्गात्मभि-
मिश्रा रक्तसितप्रभैरनुपमैर्युष्मत्पदैस्तैस्त्रिभिः ।
स्वात्मोत्पादितकाललोक निगमावस्थामरादित्रयै-
रुद्भूतं त्रिपुरेति नाम कलयेद्यस्ते स धन्यो बुधः ॥ १८ ॥
हे अम्ब, तैस्त्रिभिरपरं स्वात्मोत्पादितकाललोक निगमावस्थामरादित्रयैश्चोत्पन्नं ते त्रि-
पुरेति नाम यः कलयेत्स बुधो धन्य इत्यन्वयः ॥ आद्यैरकथाद्यैः । अग्निरवीन्दुबिम्बनि-
१. 'किमद्य' ख. २. 'किं वा व्या' ख.त्रिपुरामहिमस्तोत्रम् |
१३
लयैः । अग्निरवीन्दूनां विम्वानां मण्डलानां निलयानि निवासस्थानानि तैः । अम्ब ज-
ननि । त्रिलिङ्गात्मभिर्मूलाधार हृदयभूमध्यस्थैः स्वयंभूवाणतरलिङ्गस्वरूपैः । इदं पदत्रयवि -
शेषणम् । मिश्रा .... | रक्तसितप्रभैः श्वेतरक्तपाटलवर्णैः । अनुपमैः उपमारहितैः ।
युष्मत्पदैस्त्वच्चरणैः । तैः पूर्वोक्तविशेषणद्वयसहितैः । त्रिभिस्त्रिस्थानगैः । स्वस्था महात्रि -
पुरसुन्दर्याः । आत्मा कामकलाक्षरं तस्मादुत्पादितानि, कालत्रयं प्रातर्मध्याह्नसायंसं-
ध्यारूपम्, लोकत्रयं स्वर्गमृत्युपातालरूपम्, निगमत्रयं वेदत्रयम् । अवस्थात्रयं जाग्रत्स्वप्न-
सुपुप्तिरूपम्, अमरत्रयं ब्रह्मविष्णुरुद्ररूपम् | आदिशब्देन पीठत्रयं वद्दित्रयं इच्छादिशक्तित्र-
यमित्यादीनि तैः । उद्भूतमुत्पन्नं प्रथामागतम् । त्रिपुरा त्रिपुराप्रकारमात्र कारणरूपा । इति
एवंविधम् । नाम नाममन्त्रः तम् । कलयेजानीयात् । य उपासकः । ते महात्रिपुरसु
न्दर्याः । स गुरुमुखादवगततद्रहस्यः । धन्यः कृतकृत्यः । बुधो ज्ञानी ॥
अतः परं त्रितयमात्रकारणभूतायाः श्रीकामकलात्मकमहात्रिपुरसुन्दर्या वाच्यवाच-
कवक्तृत्वेन प्रणवाक्षरत्रयस्य मूलाधारहृदय भ्रूमध्यवर्तित्वेन कूटत्रयस्य प्रणवत्वं प्रतिपा-
दयति-
आद्य जाप्यतमार्थवाचकतया रूढः स्वरः पञ्चमः
सर्वोत्कृष्टतमार्थवाचकतया वर्णः पवर्गान्तिकः ।
वक्तृत्वेन महाविभूतिसरणिस्त्वाधारगो हृद्गतो
भ्रूमध्य स्थित इत्यतः प्रणवता ते गीयते चागमैः ॥ १९ ॥
हे अम्ब, अतः कारणाद् आगमैः, प्रणव इति गीयते । कुतः । अकारोकारमकारैर्वाच्य-
वाचकवक्तृरूपैः आधारहृदय भ्रूमध्यगैः कूटत्रयसाम्यता वेदैगयत इत्यन्वयः ॥ आद्योऽकारः ।
जाप्यतमार्थवाचकतया अतिशयेन जाप्या इति जाप्यतमा मूलविद्या तस्या अर्थ: स्वरूपं तस्य
वाचकः " अ-उ-मू' इति ब्रह्म" इति श्रुतिः । इति परब्रह्मात्मिकां श्रीमहात्रिपुरसुन्दरी-
मेव वदति । 'अकारो विष्णुरुच्यते' इत्यागमाभिधानेन व्यापकतेति विश्वव्यापिकां तामेव
वदति । ‘कदाचिदाद्या ललिता पुंरूपा कृष्णविग्रहा । वेणुनादसमारम्भादकरोद्धि वशं ज-
गत् ॥' इति तन्त्रराजवचनात् । 'अकारः सर्ववर्णाग्र्यः प्रकाशः परमः शिवः' इति सं-
केतपद्धतिवचनात् । शिवशक्त्योरभेदेन तामेव वदति 'न शिवेन विना शक्तिर्न शक्तिर-
हितः शिवः । तादात्म्यमनयोर्नित्यं वद्दिदाहकयोरिव ॥' इति महार्थमञ्जर्यामपि ।
आलेख्यविशेष इव गजवृषभयोः प्रतिभासो यथैकस्मिन्नपि परमार्थे शिवशक्ति-
विभागकल्पनां कुर्मः इति । अकारस्य परमार्थस्वरूपिण्याः श्रीमत्रिपुरसुन्दर्या
वाचकतया रूढः प्रसिद्ध: । अत एव वाच्यस्वरः पश्चम उकारः सर्वोत्कृष्टतां प्राप्य वा-
चकतया सर्वेभ्य उत्कृष्टतमार्थी तामेव वदति । तेन वाचकता वर्णः पवर्गान्तकः वणी
व्यजनं पवर्गान्तको मकारः कर्तुत्वेन वक्तृत्वं महत्त्वादेव । एतेषामकारोकारमकाराणां
वाच्यवाचकत्वं कामकलाक्षरमूलकत्वेन त्रिकात्मकतया सांकेतितं भवति । महाविभूति-१४
काव्यमाला |
सरणिः महाविभूतिर्महदैश्वर्यं तस्य सरणिः प्रापकः । तु पुनः । आधारगो मूलाधारगता-
निचक्रगः । हृद्भुतः सूर्यचक्रगः । भ्रूमध्यस्थितः सोमचक्रग इत्यमुना प्रकारेण मूलाधार-
हृदयभ्रूमध्यगतकूटत्रयेणैकवाक्यताकारणता । प्रणवता ॐकाररूपता । ते श्रीमहात्रिपुरसु-
न्दर्याः । इति । गीयते उच्चैरुद्धोष्यते । रुद्रयामले - 'उमेति परमा शक्तिः पूर्वभावमुपे-
युषी । अध्युष्टवलयाकारा प्रणवत्वमुपागता । अकार रूपिण्यजरा शिवानन्ता मदद्रवा ॥ ॥
अतः परं गायत्र्यादि सर्वदर्शनाधिदेवतात्वेन श्रीमहात्रिपुरासुन्दरीमेव प्रतिपादयति-
गायत्री सशिरा तुरीयसहिता संध्यामयीत्यागमै-
राख्याता त्रिपुरे त्वमेव महतां शर्मप्रदा कर्मणाम् ।
तत्तद्दर्शनमुख्यशक्तिरपि च त्वं ब्रह्म कर्मेश्वरी
कर्तार्हन्पुरुषो हरिश्च सविता बुद्ध: शिवस्त्वं गुरुः ॥ २० ॥
हे त्रिपुरे, संध्यामयी गायत्री च परं तत्तद्दर्शनमुख्यशक्तिरपि त्वमेवेति आगमैरा-
ख्याता । कथंभूता । गायत्री तुरीयसहिता । सशिरा च । पुनः कथंभूता । महतां क
र्मणां शर्मप्रदा इत्यन्वयः ॥ गायत्री प्रसिद्धा । सशिराः शिरसा सहवर्तमाना । तुरीय-
सहिता तुरीयं प्रणवः । तुरीयबीजस्य प्रणवताष्टमश्लोके प्रतिपादिता । कार्यकारणयोर-
भेदात्कार्यभूतप्रणवस्य कारणभूततुरीयाक्षरस्य प्रणवत्वमुक्तम् । संध्यामयी त्रिकाल संध्या-
रूपा | आगमैर्वेदैः, अथवा – आगमैरागमज्ञैः । आख्याता प्रसिद्धीकृता । अत्र गायत्र्या
मूलविद्यात्मकता त्रिपदीत्वेन संध्यात्रयस्य कालत्रयत्वेन गायत्र्याश्च तद्रूपत्वे । 'सशिरा तु-
रीयसहिता' इत्यनेन प्रणवादिकशिरोन्तिका गायत्री पञ्चमीविद्यात्मिकापि सूचिता ।
'त्रिकूटमेककूटं तु त्रिकूटे पञ्चकूटता' इति वामकेश्वरवचनात् । त्रिपुरे त्रितयत्रात्रस्व-
रूपे । त्वमेव मूलवियैव । महतां यागादीनाम् । शर्मप्रदा सुखरूपफलप्रदा । कर्मणां क्रि-
याणाम् । तत्तद्दर्शनमुख्यशक्तिस्तत्तद्दर्शनाधिदेवता । अपि च पुनरपि । त्वमेव त्वं श्रीम
हात्रिपुरसुन्दर्येव । ब्रह्म वेदान्तिनाम् । कर्म मीमांसकानाम् । ईश्वरी शाक्तानाम् । कर्ता
नैयायिकानाम् | अर्हचार्वाकाणाम् । पुरुषः सांख्यानाम् । हरिर्वैष्णवानाम् । सविता सौ-
राणाम् । बुद्धो बौद्धानाम् । शिवः शैवानाम् । त्वं त्वमेव । गुरुः सर्वपूज्यत्वाद्गणेश:
सर्वेषां त्वमेवेत्यर्थः ॥
अतः परं कोशपश्चकद्वारा भगवत्या विश्वशरीरे विलीनत्वं ज्ञातुर्ब्रह्मज्ञत्वं प्रति-
पादयति--
अन्नप्राणमनःप्रवोधपरमानन्दैः शिरः पक्षयु-
क्पुच्छात्मप्रकटैर्महोपनिषदां वाग्भिः प्रसिद्धीकृतैः ।
कोशैः पञ्चभिरेभिरम् भवतीमेतत्प्रलीनामिति
ज्योतिःप्रज्वलदुज्ज्वलात्मचपलां यो वेद स ब्रह्मवित् ॥ २१ ॥त्रिपुरामहिमस्तोत्रम् |
१५
हे अम्ब, एभिः पश्चभिः कोशैः कृत्वा भवतीमेतद्विश्वशरीरे प्रलीनां यो वेद स ब्रह्म-
विद्भवति । एभिः कैः । अन्नप्राणमनः प्रबोधपरमानन्दैः । कथंभूतैः । शिरः पक्षयुक्पु-
च्छात्मप्रकटैः । पुनः किंभूतैः । महोपनिषदां वाग्भिः प्रसिद्धीकृतैरित्यन्वयः ॥ अन्नमयप्रा-
णमयमनोमयविज्ञानमयानन्दमयैः । अन्नं शिरः, प्राणमनसी पक्षौ, प्रबोध: पुच्छम्, पर-
मानन्द आत्मा । एभिः कृत्वा प्रकटैः स्फुटैः । महोपनिषदां चतुर्वेदशिरसम् । वा-
ग्भिर्वाक्यैः । प्रसिद्धीकृतैः ख्यापितैः । कौशैरुक्तरूपैः । पञ्चभिः पञ्चप्रकारैः । एभिरुक्तविशे-
पणसहितैः । अम्ब मातः । भवतीं त्वाम् । एतत्प्रलीनाम् एतस्मिन्विश्वशरीरे प्रलीनां प्रवि-
ष्टाम् । इति अमुना प्रकारेण । ज्योतिः प्रज्वल दुज्ज्वलात्मचपलां ज्योतिषः प्रज्वलदिवो -
ज्ज्वलात्मना चपलां चञ्चलाम् | य उपासकः । वेद जानाति । स लव्धोपदेशः । ब्रह्म-
वित् तत्त्वज्ञ इति ॥
पूर्व ' श्रीमातः - ' इत्यारम्य ' अन्नप्राण - ' इत्यन्तैरेकविंशतिश्लोकैर्यद्रहस्यं प्रतिपादितं
तत्र सद्गुरुतः प्राप्तदीक्षस्यैवाधिकारो नान्यस्येति सद्गुरोः सकाशाद्दीक्षाग्रहणस्यावश्यकतां
तत्फलसिद्धिं च प्रतिपादयति-
सच्चित्तत्त्वमसीतिवाक्यविदितैरध्यात्मविद्याशिव-
ब्रह्माख्यैरतुलप्रभावसहितैस्तत्त्वैस्त्रिभिः सद्गुरोः ।
तद्रूपस्य मुखारविन्दविवरात्संप्राप्य दीक्षामतो
,
यस्त्वां विन्दति तत्त्वतस्तदहमित्यार्ये स मुक्तो भवेत् ॥ २२ ॥
हे आर्ये, मद्गुरोर्मुखारविन्दविवरात्रिभिस्तत्त्वैः सह दीक्षां प्राप्य यस्त्वां विन्दति,
सोऽतः 'तदहम्' इति तत्त्वतो मुक्तो भवेत् । कथंभूतस्य सद्गुरोः । त्वद्रूपस्य । कथंभू-
तैस्तत्त्वैः । सच्चित्तत्वमसीतिवाक्यविदितैः । कैः । अध्यात्मविद्या शिवब्रह्माख्यैः । पुनः
कीदृशैः । अतुलप्रभावसहितैः । इत्यन्वयः ॥ सच्चित्तत्त्वमसीतिवाक्यविदितैः सत् ब्रह्म,
चित् माया । इत्यनेनात्मतत्त्वं लभ्यते स्थूलदेहशोधकत्वात् । तत् मायातीतम् इत्यनेन
विद्यातत्त्वं लभ्यते सूक्ष्मदेहशोधकत्वात् । त्वं स्वयम् इत्यनेन शिवतत्त्वं लभ्यते । परदेह-
शोधकत्वात् । असि इत्यनेन सर्वज्ञत्वं लभ्यते । समष्टिदेहशोधकत्वात् । अध्यात्मशिव-
ब्रह्माख्यैः अर्थः स्पष्ट एव ॥ अतुलप्रभावसहितैर्देहचतुष्टयशुद्धिद्वारा जीवन्मुक्तिप्रदैः । तत्तै-
यथार्थैः । त्रिभिस्त्रिधाभिन्नैः । सद्गुरोः सत्संप्रदायवतस्त्वद्रूपस्य पूर्णाभिषेकप्रभावेण देवी-
तादात्म्यसिद्धस्य । मुखारविन्दविवरात् वक्राम्बुजद्वारा । संप्राप्य लब्ध्वा । दीक्षां पूर्णाभि-
षेकाख्याम् । अतो दीक्षाप्रात्यनन्तरम् । व उपासकः । त्वां श्रीमहात्रिपुरसुन्दरीम् । वि-
न्दति जानाति । तत्त्वतो यथार्थतः । तद् ब्रह्म । अहमहमेव इति भावनया | आर्ये सर्वो-
त्कृष्टे । स संप्राप्तदीक्ष: । मुक्तो जीवन्मुक्तः । भवेत् स्यात् ॥
ननु मुक्तिप्रदा अल्पायाससाध्या न्यासपूजाविस्ताररहिता अन्ये शैववैष्णवसौरादयो
१. 'विततैः' ख.१६
काव्यमाला |
बहवो मार्गाः सन्ति, तर्हि बहायाससाध्ये न्यासपूजाद्यपारे ममास्मिन्मार्गे कथमेतावाना-
दरः क्रियत इत्याक्षिप्तवतीं भगवतीं सविनयमुत्तरयति -
सिद्धान्तैर्बहुभिः प्रमाणगणितैरन्यैरविद्यातमो-
नक्षत्रैरिव सर्वमन्धतमसं तावन्न निर्भिद्यते ।
यावत्ते सवितेव संमतमिदं नोदेति विश्वान्तरे
जन्तोर्जन्मनिवारणैकभिदुरं श्रीशांभवि श्रीशिवे ॥ २३ ॥
हे श्रीशांभवि, हे श्रीशिवे, अन्यैर्बहुभिः सिद्धान्तैरविद्यातमस्तावन्न निर्भिद्यते यावत्
इदं संमतं विश्वान्तरे न उदेति । ( तावदन्यैर्बहुभिः सिद्धान्तैरविद्यातमो न निर्भिद्यते ।
कैः किमिव । नक्षत्रैः सर्वमन्धतमसंमिव । कथंभूतमिदं ते संमतम् । सवितेव । कथंभू-
तम् । जन्तोर्जन्मनिवारणैकभिदुरम् । कथंभूतैः सिद्धान्तैः । प्रमाणगणितैः इत्यन्वयः ॥
सिद्धान्तैस्तत्तद्दर्शनाङ्गीकृतैः । बहुभिर्नानाविधैः । प्रमाणगणितैः प्रमाणानि अनुमानादीनि
तैर्गणितैः साधितैः । अन्यैः तार्किकायैः । अविद्यातमः अविद्या अज्ञानं तदेव भ्रमोत्पादक-
त्वात्तमः । नक्षत्रैः तारकाद्यैः । इव तद्वत् । सर्वमशेषम् | अन्धतमसं महान्धकारः ।
तावत् तदवधि । न निषेधे । निर्भिद्यते निःशेषं दूरीक्रियते । यावत् यदवधि । ते तव ।
सवितेव सूर्यसदृशम् | संमतं सर्वमतोत्तमम् ॥ इदं (विश्वान्तरे स्वोदरे) । नोदेति प्रचारं न
प्राप्नोति । विस्वान्तरे विशेषेण स्वान्तरे स्वस्य जीवन्मुक्त्यपेक्षस्य अन्तरे हृदये । जन्तोः
सांसारिकस्य | जन्मनिवारणैकभिदुरं आगामीनि जन्मानि तेषां निवारणे एकं अद्वितीय
भिदुरं समर्थम् । श्रीशांभवि इदं हेतुगर्भ संबोधनम् । अनेन षडन्वयशांभवपर्यन्तं ज्ञानं
त्वन्मतनिर्वाहकमित्युक्तम् । श्रीशिवे श्रीकल्याणरूपे ॥
ननु अविद्याविनाशकमात्मानुसंधानं सकलसंमतं भवति तर्हि जीवन्मुक्तिवाञ्छकैः
'अथात्मा वारे श्रोतव्यो मन्तव्यो निदिध्यासितव्यः साक्षात्कर्तव्यः' इत्युपनिषद्वाक्यं प्र-
माणीकृत्य निरन्तरमात्मानुसंधानमेव कर्तव्यम्, किमर्थमस्मिन्नतिदुर्घटे मन्मतेऽत्यादरः
क्रियते इत्याग्रहवतीं भगवतीं मुनिरुत्तरयति-
-
आत्मासौ सकलेन्द्रियाश्रयमनोबुच्यादिभिः शोचितः
कर्माबद्धतनुर्जनिं च मरणं प्राप्नोति यत्कारणम् ।
तत्ते देवि महाविलासलहरीदिव्यायुधानां जय-
स्तस्मात्त्वां गुरुमभ्युपेत्य कलयेत्त्वामेव चेन्मुच्यते ॥ २४ ॥
है देवि, तस्मात्कारणात् त्वां गुरुमभ्युपेत्य त्वामेव चेत्कलयेत् तदा मुच्यते । य-
स्मादसावात्मा जनिं मरणं च प्राप्नोति तत्कारणं ते महाविलासलहरीदिव्यायुधानां जयः ।
कथंभूतोऽसावात्मा । सकलेन्द्रियाश्रयमनोबुद्ध्यादिभिः शोचितः । पुनः कथंभूतः । कर्मा-
बद्धतनुः । इत्यन्वयः || आत्मा जीवदशाविष्टः । असौ संसारादुपरक्तः । सकलेन्द्रियाश्र -
'
}