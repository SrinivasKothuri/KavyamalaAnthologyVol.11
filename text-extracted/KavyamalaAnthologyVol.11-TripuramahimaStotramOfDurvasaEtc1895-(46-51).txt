$
४२
काव्यमाला |
संपूर्णः सत्त्वसारैः सुरसरणिसमावर्तिनीनां द्युतीनां
सौरीणां संप्रसारैः समसमयसमासन्नतेजःसहस्रः ।
: ।
संग्रामाग्रेसराणां समितिषु सहसा साध्वसं संददानः
संपत्त्या साहसस्य स्फुरति सरभसं सर्वतः सायकोऽस्य ॥ ३० ॥
समिति || अस्य सायकः खगः साहसस्योद्योगस्य संपत्त्या सरभसं सवेगं सर्वतः स्फु-
रति । किंविधः । सत्त्वसारैः संपूर्णः । पुनः - सुराणां देवानां सरणिर्मार्गो गगनमिति
यावत् । तत्र समावर्तिनीनां सौरीणां सूरस्येमाः सौर्यस्तासां युतीनां कान्तीनां संप्रसारैः
समसमयं समकालं समासनं प्राप्तं तेजः सहस्रं येन सः । संग्रामाग्रेसराणां युद्धपुरोगा-
मिनां समितिषु सभासु सहसा अतर्कितं साध्वसं भयम् । 'भीतिभीः साध्वसं भयम्' इत्य-
मरः । संददानः । ददातीति ददानः । समुपसर्गः ॥
हाला मोहस्पृहासूस्तृणमिव जहतां हा हलः शत्रुभूमे-
यो हालाहलञ्चाप्यहमहमिकया तन्वतां विग्रहाः ।
हाहेति व्याहरन्त्याप्यहितपृतनया हन्त कण्ठे गृहीतो
हन्त्युत्साहान्महीन्द्रान्ग्रहवति कलहे दुःसहोऽमुष्य खङ्गः ॥ ३१ ॥
हालेति ॥ अमुष्य खड्गो महीन्द्रान्राज्ञ उत्साहाद्धन्ति मारयति । किंविधः । मोहं
स्पृहयन्ति ते मोहस्पृहा अज्ञानवन्तो येऽसवः प्राणास्तान् तृणमिव जहतां हाला मद्यम् ।
अनेन सादरता व्यञ्जिता । मोहस्पृहेति भिन्नपदे हालाविशेषणं वा । पुनः किंविधः ।
शत्रुभूमेः शत्रव एव भूमिस्तस्या हलो विदारकश्च । परमहमहमिकया अहं पूर्वमिति
विग्रहे शरीरे ईहा वाञ्छा: । 'स्पृहा ताञ्छा' इत्यमरः । तन्वतां विस्तारयतां हेय-
स्त्यक्तुं योग्यो हालाहलो विषम् | असंमत इति व्यज्यते । हन्त इति खेदे । हाहेति
दुःखितवचनं व्याहरन्त्या अहितपृतनया वैरिसेनया कण्ठे गृहीतः । ग्रहवति हस्ता हस्ति-
कतया वृत्ते कलहे दु:सहः सोढुमशक्यः ॥
ज्ञेयं ज्ञातुं किल ज्ञः प्रभवति सुबहु ज्ञोऽपि साकल्यतः किं
ज्ञानं तस्मात्खपुष्पोपममिह हि ततो ज्ञातृता दूरयाता ।
प्राज्ञः प्रज्ञावति स्यादिति मुदितमतिः स्वस्य वैज्ञानिकत्वं
विज्ञानां शात्रवाणां रणशिरसि कृती ज्ञापयत्यस्य खङ्गः ॥ ३२ ॥
ज्ञेयमिति ॥ अस्य कृती खड्गो रणशिरसि विज्ञानां शात्रवाणां वैरिणां स्वस्यात्मनो
वैज्ञानिकत्वं ज्ञानत्वं ज्ञापयति । दर्शयतीत्यर्थः । किंविधः । इति मुदितमतिः । इतीति
किम् । प्रज्ञावति प्राज्ञः स्यादिति । न तु निर्बुद्धौ प्र ( ति )ज्ञः । तदेव प्रकटयति- बहु-
ज्ञोऽपि सर्वज्ञोऽपि ज्ञो बुधो ज्ञेयं वस्तु साकल्यतः सामस्त्यतः (ज्ञातुं प्रभवति) किलेति श्रूयते ।खड्गशतकम् ।
४३
ज्ञानं किं प्रभवति । नेत्यर्थः । तस्मात् ज्ञानमिह लोके खपुष्पोपमम् । नास्तीत्यर्थः ।
हीति निश्चये । ततो ज्ञातृता दूरयाता दूरं गता ॥
क्षीरान्धिः क्षोभहीनः क्षपितमलयशा लक्ष्यनक्षत्रनेतुः
क्षीणानां कल्पवृक्षः क्षणजनकतया क्षीणशिक्षापरीक्षः ।
क्षोण्यां क्षुभ्यद्विपक्षक्षयकृदभिमुखक्षत्रवक्षः क्षतोत्यैः
क्षीत्रः कौक्षेयकोsस्य क्षणरुचिवदलक्ष्योऽन्तरिक्षेऽप्यलक्षि ॥ ३३ ॥
क्षीराब्धिरिति ॥ अस्य कौक्षेयकः क्षणरुचिवद्विद्युल्लतेवालक्ष्योऽपि अन्तरिक्षे आकाशे
अलक्षि । किंविधः । लक्ष्यो यो नक्षत्रनेता चन्द्रस्तस्य क्षपितं मल एव यशो येन स
तथा । क्षोभहीनः । क्षीराब्धिरिव क्षीराब्धिः । रूपकम् | क्षीणानां क्षणस्योत्सवस्य
जनकतया उत्पादकतया कल्पवृक्षः । न क्षीणा अक्षीणा शिक्षा परीक्षा यस्येति स तथा ।
क्षोण्यां पृथिव्यां क्षुभ्यन्तो ये विपक्षास्तेषां क्षयकृत् । अभिमुखं यत्क्षत्रं तस्य वक्षस्तत्र
क्षतमाघातस्तस्मादुत्थैः । रक्तैरिति यावत् । 'विशेषणाद्विशेष्यप्रतीति:' इति वामनः ।
क्षीयो मत्तः ॥
यस्यैकोऽनेकसंख्गै शिरसि ककुप्प्रान्तविश्रान्तशैल-
श्वभ्रान्तस्यैः सपत्नैरपि करकलितः सर्वतो वीक्ष्यमाणः ।
निःशङ्कं गाहमानोऽनवरतमुचितामात्मनः कोशगुप्ति
शत्रूरः कोशमध्यस्थितिरिति वहुधाश्चर्यपात्रं कृपाणः ॥ ३४ ॥
यस्यैक इति ॥ यस्य कृपाणो बहुधा बहुप्रकारमिति आचर्यपात्रम् । अस्तीति शेषः ।
इतीति किम् । एकोऽप्यद्वितीयः करकलितो हस्तघृतोऽनेकसंख्ये रणशिरसि संग्रामम-
स्तके कंकुभां दिशां प्रान्ता दिगन्तास्तत्र विश्रान्ता ये शैला पर्वतास्तेषां श्वभ्रान्ता गर्त-
मध्याः | 'गवटी भुवि ध' इत्यमरः । तत्रस्यैः सपलैः सर्वतो वीक्ष्यमाणः । पुनः --
अनवरतं निरन्तरं उचितामात्मनः कोशगुप्तिं निःशङ्कं गाहमान: शत्रूरः कोशो मुहर्ल(?)-
स्तस्य मध्यस्थितिरिति आश्वर्यपात्रम् ॥
वेगे प्रभञ्जनेऽपि प्रपतति न चलो नैव धाराधराणां
वृन्देऽभ्यर्णेऽपि लीनो न च परविपये स्वस्य साध्यस्य हेतुः ।
नैवाश्रूणां निदानं नयनपथगतो जातु न च्छिन्नमूलो
धूमोऽपूर्वः प्रतापज्वलनजनिरसौ जृम्भतेऽमुप्य खगः ॥ २१ ॥
वेगे इति ॥ अमुष्यासौ खङ्गोऽपूर्वो धूमो जृम्भते विकसति । किंविधः । प्राम-
जने प्रभञ्जनस्यायं प्रामजनस्तस्मिन्वेगेऽपि न प्रपतति । गच्छतीत्यर्थः । अन्यो धूमो वायु-
वेगेन प्रपतति | चलो नैव । अपरस्तु चलः । धाराधराणां मेघानां वृन्दे समूहे अभ्यर्णेऽपि.४४
काव्यमाला |
[न] लीनः । अपरो मेघेषु लीनो भवति । च परं परविषये स्वस्य अनि:
हेतुः ।
अन्यो धूम ईदृशो न । नयनपथगतः सन्नभ्रूणां निदानं न । अन्यो धूमोऽश्रुनिदानमिति ।
जातु इति कदाचित् छिन्नमूलो न । अन्यरिछन्नमूलो भवति । अत एवापूर्वत्वम् ॥
निष्कम्पो भीषणानां सदसि जनयिता किं च वृद्धस्य तार-
श्वेतिम्ना विश्रुतस्य त्रिजगति यशसो जन्मभूः साहसानाम् ।
प्रौढानामप्यनीके गुरुरुचितकृतौ जृम्भतेऽनीकिनीनां
वैपक्षीणामपूर्वः शमनशिशुरसावस्य कृष्णः कृपाणः ॥ ३६ ॥
निरिति ॥ अस्यासौ कृपाणो वैपक्षीणां वैरिणामनीकिनीनामुचितकृतावपूर्वः शमन-
शिशुः यमबालक इव जृम्भते । ' शमनो यमराड्यमः' इत्यमरः । किंविधः । भीषणानां
सदसि निष्कम्पः कम्परहितः । किं चान्यत् । तारश्वेतिम्ना सोज्ज्वलशुभ्रभावेन त्रिजगति
लोकत्रये विश्रुतस्य ख्यातस्य वृद्धस्य पूर्वीजितस्य यशसो जनयितोत्पादकः । साहसानां
जन्मभूः । पुन: प्रौढानामप्यनीके वृन्दे गुरुरुपदेष्टा । उचितकृताविति पदं देहलीप्रदी-
पन्यायेनात्रापि योजनीयम् ॥
उत्साहात्स्वेन (?) फुल्लो रिपुनृपतिगणं त्याजयित्वाजिष्पृष्ठे
फूत्कारान्नित्यपुष्टस्तदसु सततगातृप्तिपानक्रमेण ।
शत्रूणां कालखण्डान्तरपलशकलं रत्नकल्पं दधानः
संख्ये प्रेङ्खत्यपूर्वो भुजभुजगफणोऽमुष्य तीक्ष्णः कृपाणः ॥ ३७ ॥
उदिति ॥ अमुष्य तीक्ष्णः कृपाणो अपूर्वो भुज एव भुजगः सर्पस्तस्य फणः । 'फ
णा द्वयो:' इत्यमरः । संख्ये संग्रामे प्रेङ्खति । किंविधः । स्वेनो (?) त्साहात्फुल्लः । किं
कृत्वा । रिपुनृपतिगणमाजिपृष्टे । संग्राममध्ये इत्यर्थः । फूत्कारांस्त्याजयित्वा (निजन्तां ? ) ।
पुनः किंविधः । तेषां शत्रूणामसवः प्राणास्त एव सततगा वायवस्तेषामासमन्तात् तृप्या
यत्पानं प्राशनं तस्य क्रमस्तेन नित्यपुष्टः । सर्पाणां पवनाशनेति नाम सान्वयम् । सर्पाणां
मणिरपेक्षितः । पुनः--- शत्रूणां कालखण्डान्तरं यत्पलं मांसं तस्य शकलं तद्रत्नकल्पं
दधानः । धत्तेऽसौ दधानः ॥
सान्द्रच्छायाछटावानपि सकलदिशामन्तराले विपन्नः
सिक्तोऽप्यसै रिपूणामथ सपदि पयः पायितोऽप्यक्षरूक्षः ।
वेगैः प्राभञ्जनैरप्यतरलितवपुर्दों स्तमालप्ररोहः
संग्रामाध्वान्तरीपे विलसति सुतरामेतदीयः कृपाणः ॥ ३८ ॥
सान्द्रेति ॥ एतदीयः कृपाणो दोस्तमालो वाहुरेव तमालवृक्षस्तस्य प्ररोहः संग्रा-
मस्य अध्वान्तरीपं द्वीपम् । 'द्वीपो स्त्रियामन्तरीपम्' इत्यमरः । तस्मिन्विलसति । किं-खड्गशतकम् ।
४५
विधः । सान्द्रा या छाया कान्तिस्तस्याश्छटा विस्तारस्तद्वानपि सकलदिशामन्तराले
मध्ये अविपन्नः अनष्टा रिपूणामसै रक्तैः सिक्तोऽपि अथान्यत्स यदि पयः पायितोऽप्य-
क्षवद्र्क्षः । पुनः किंविधः । प्राभञ्जनैः प्रभञ्जनस्य वायोरिमे तैर्वैगैरपि अतरलितवपुः ॥
मात्सर्यादन्यजिह्वाशतखननधियेवाननं दारयन्ती
संतर्षादेव कोष्णा नवरुधिरवसामज्जधारा धयन्ती ।
गण्डूषान्विक्षिपन्ती दिशि दिशि यशसां छद्मना कालजिह्वा
शत्रूणां संगराग्रे विलसति सुतरामेतदीया कृपाणी ॥ ३९ ॥
मात्सर्यादिति ॥ एतदीया कृपाणी संगराग्रे संग्रामाग्रे विलसति स्तरामतिशयेन ।
केव । कालजिह्नेति रूपकम् | कालजिह्वा किंविधा । मात्सर्यादन्यजिह्वानां शतं तस्य
खननं तद्धियेव तद्बुद्ध्यैव आननम् । शत्रूणामिति संबन्धे षष्ठी । दारयन्ती । अत एव संत-
पदेव कोष्णा किंचिदुष्णा । पुनः किंविधा | नवं यद्रुधिरं रक्तवसा च मज्जा च तासां
धारा धयन्ती । धेट् पाने । शत्रूणां यशसां छद्मना मिषेण दिशि दिशि गण्डपान्वि-
क्षिपन्ती ॥
क्रीडन्ती द्वन्द्वयुद्धाजिरभुवि कुतुकात्सर्वतः संगताभ्यः
स्वर्वेश्याभ्यः प्रतीक्ष्यामरतरु सुमनोवर्षमुचैर्ददाना ।
देवीकृत्य क्षितीन्द्रांस्तदभिमतकृते वालिका कालरात्रेः
शत्रूणां वीतशङ्कं विलसति सुतरामेतदीया कृपाणी ॥ ४० ॥
क्रीडन्तीति ॥ एतदीया कृपाणी सुतरां वीतशङ्कं यथा स्यात्तथा विलसति शोभते । किं-
विधा | द्वन्द्वयुद्धस्याजिरभुवि द्वन्द्वयुद्धाङ्गणभूमौ कीडन्ती खेलन्ती । पुनः किंविधा |
कुतुकात्सर्वतः संगताभ्यो मिलिताभ्यः स्वर्वेश्याभ्यः प्रतीक्ष्याः पूज्या अमरा देवास्तेषां तर-
वः कल्पवृक्षादयस्तेषां सुमनोवर्षमुच्चकैरतितरां ददाना दत्ते सा तथा । किं कृत्वा । क्षिती-
न्द्रान्राज्ञो देवीकृत्य अदेवा देवा इति अभूततद्भावे चित्रः । किमर्थमित्याह -- तदभिमतकृते
तेषां क्षितीन्द्राणामभिमतं तत्कृते तदर्थम् । पुनः किंविधा । शत्रूणां विरोधिनां कालरात्रे -
वालिका कन्या ॥
प्रत्यर्थिक्ष्मापतीनां प्रतितनु जनयन्स्तम्भवैस्वर्य कम्प-
स्वेदान्वैवर्ण्यमश्रु प्रलयमपि समिन्मण्डपे चण्डतेजाः ।
धत्ते स्वाङ्गं समुद्यत्पुलकमिति महाश्चर्यपात्रं जयश्री-
पाणिग्राहं चिकीर्षुर्जयति रसवतामग्रणीरस्य खड्गः ॥ ४१ ॥
१. 'पुनः किंविधा' इत्ययं पाठ: 'शत्रूणाम्' इत्यतः प्रागेवोचितत्वात् 'कोष्णाः' इति
द्वितीयान्तं धाराविशेषणमेव वरम्.
1४६
काव्यमाला |
प्रत्यर्थीति ॥ अस्य खड्गो जयति सर्वोत्कर्षेण वर्तते । किंविधः । जयश्रीजयलक्ष्मी-
स्तस्याः पाणिग्राहं पाणिग्रहणं चिकीर्षुः कर्तुमिच्छुः । पुनः - रसवतां रागवतामग्रणीः श्रेष्ठः ।
पुनः - प्रत्यर्थिनो ये क्ष्मापतयस्तेषां प्रतितनु प्रतिशरीरं स्तम्भश्च विस्वरस्य भावो वैस्वर्ये
कम्पश्च स्वेदश्च तान् जनयन्सन् । समिन्मण्डपे संग्राममण्डपे | 'समित्संग्रामसभयो:' इति
कोशसारः । विवर्णस्य भावो वैवर्ण्यमश्रु च प्रलयश्च नष्टचेतना तेषां समाहारं तमपि ज-
नयन्संपादयन् । 'स्तम्भः स्वेदोऽथ रोमाञ्चः स्वरभङ्गश्च वेपथुः । वैवर्ण्यमश्रु प्रलय इत्यष्टौ
साष्टि (त्वि)का:' इत्युक्तेः । पुनः किंकृतः । चण्डं प्रचण्डं तेजो यस्य स तथा । पुनः--
इति महाश्चर्यपात्रम् । इतीति किम् । स्वाङ्गं स्वशरीरं समुदात्पुलकं प्रादुर्भूत [रोमाञ्चं ]
धत्ते, यः पाणिग्रहणकर्ता तस्य स्तम्भादयः सात्त्विकभावा भवन्ति । अत्र तु अन्येषा -
मिति एतदाश्चर्यम् ॥
,
निष्कोशे यत्र कोशं करकमलकृतं धारयन्ति स्म मूर्ध्नि
द्वेषिप्रष्ठास्तदीयः क्षयमगमदलं संचितः किं च कोशः ।
नान्यं श्लिष्येयमस्मादिति नियमितधीः कोशमुच्चैरधासी-
द्यद्धाराम्भोजयश्रीः स जयति समरेऽमुष्य जैत्रः कृपाणः ॥ ४२ ॥
निष्कोश इति ॥ अमुष्य समरे जैत्रो जयशीलः स कृपाणो जयति सर्वोत्कर्षण वर्तते । स
कः । यत्र यस्मिन्निष्क्रोशे पिधानरहिते सति द्वेषिप्रष्ठा वैरिप्रथमाः । 'प्रष्ठोऽग्रगामी' इत्यमरः ।
मूर्ध्नि मस्तके करकमलकृतं कोशं मुकुलं धारयन्ति स्म । किं चान्यत् । तदीयो द्वेषिप्रष्ठ-
संबन्धी कोश अगारमलमत्यर्थ संचित एकीकृतः । अलं क्षयं नाशमगमत् । यद्धाराम्भो-
जयश्रीर्यस्य खड्गस्य धारा तस्या अम्भः पानीयं तस्य जयश्रीः । अस्माच्छत्रोरन्यं न श्वि-
ध्येयमिति नियमितधीर्निश्चितबुद्धिः कोशं गोपनवस्तु उच्चैरधासीद्धेद्वाते (?) प्राशनं चका-
रेत्यर्थः ॥
सान्द्राम्भोदाभिरामद्युतिहसितमुखां कुन्तभाजां बलानां
मध्ये विन्ध्याभगन्धद्विरदकटतटी र क्तसिन्दूरपूर्णा ।
इन्धे निःसीमपार्श्वद्वितयनियमनैरुज्जिहानस्वरूपा
सीमन्तोल्लेखरेखा समिति मृगदृशोऽमुष्य तीक्ष्णः कृपाणः ॥ ४३ ॥
सान्द्रामिति ॥ अमुष्य कृपाणी समिति संग्रामे मृगदृश: सीमन्तोल्लेखरेखेव सीमन्त:
केशपद्धतिस्तुदुल्लेखरेखेव । रूपकम् । इन्धे । दीप्ता भवतीत्यर्थः । किंविधा | कुन्तभाजां
बलानां मध्ये सान्द्रा येऽम्भोदा मेघास्तेषामभिरामा या द्युतिः कान्तिः सैव हसितं मुखे
यस्याः सा । सीमन्तपक्षे कुन्ताः कुन्तलाः । नामैकदेशे नामस्मरणम् । वलाः केशाः । वल-
वालो केशपर्यायौ । पुनर्विन्ध्यवदामा कान्तिर्येषां ते च ते. गन्धद्विरदा मत्तगजास्तेषां
कटतटी गण्डस्थलतटी तस्या रक्तं तदेव सिन्दूरं तेन पूर्णा । पुनः किंभूता । निःसीमं