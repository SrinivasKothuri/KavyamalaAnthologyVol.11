खड्गशतकम् ।
५७
तस्योन्मूलने दृष्टः सारो बलं यस्य स तथा । पक्षे - रिपव ( पूणाम् ) इवोर्वीधराणां पर्व -
तानां भुजेव विपिनानि तेषामुन्मूलने दृष्टसारः । उत्तङ्गानि स्कन्धपीठानि तेष्वविरत-
विहृतिः । पक्षे - उत्तुङ्गा ये स्कन्धाः सप्तमअवहा (?) व ( प्र ) वहादयः । कदाचित्-
नात्तो गन्धो लेशो येन । पक्षे-आत्तगन्धो वे (ने) ति काकु: । गृहीतगन्ध इति
यावत् ॥
श्रीदत्वेन प्रतीतस्त्रिषु भुवनतलेषूग्रमित्रं समित्यां
शश्वल्लीलावदानप्रमदपरवशैः किंनरैर्गीतकीर्तिः ।
-
यो विभ्रवोत्तराशां विनितिषु ककुभामाश्रितः सार्वभौमं
पौलस्त्यस्य प्रतीतिं जनयति स जयत्यस्य जैत्रः कृपाणः ॥ ७८ ॥
श्रीदेति ॥ अस्य स जैत्रः कृपाणो जयति । स कः । यः पौलस्त्यस्य कुबेरस्य ।
'पौलस्त्यो नरवाहनः' इत्यमर: । [तस्य ] प्रतीतिं जनयति उत्पादयति । किंविधः । त्रिषु
भुवनेषु लोकेषु श्रीदत्वेन प्रतीतः ख्यातः । समित्यां संग्राम उग्राणां मित्रम् | पक्षे-
शिवः । ' उग्रः कपर्दी' इत्यमरः । पुनः शश्वन्निरन्तरं लीला विलासस्तस्यावदानं महत्कर्म
तस्य प्रमदो हर्पस्तत्परवशैर्हर्पाधीनैः किंनरैर्गीतकीर्तिः । पुनः ककुभां दिशां विजितिषु
उत्तराशां श्रेष्ठाशां विभ्रत् । पुनः सार्वभौमं सर्वभूमिसंबन्धमाश्रितः । पक्षे सार्वभौमं
दिग्गजमाश्रितः । 'पुष्पदन्तः सार्वभौमः सुप्रतीकश्च दिग्गजाः' इत्यमरोक्तम् ॥
भीमः कालेषु कालो भृतभुजगवराभोग दुष्प्रेक्ष्यमूर्ति-
नित्यं प्रत्यर्थिकामप्रविदलनफलस्पष्टदुर्मृष्टदृष्टिः ।
-
इत्थं यः शक्तिभूमप्रथितमहिमतो दर्शितेशानभावः
कोणे न क्वापि लीनः स जयति समरेऽमुष्य तीक्ष्णः कृपाणः ॥७९॥
भीम इति ॥ अमुष्य स तीक्ष्णः कृपाणः समरे संग्रामे जयति । स कः । य इत्थम-
मुना प्रकारेण शक्तिभूमा शक्तिरुत्साहः । 'शौर्य उत्साहादौ बले स्त्रियाम्' इति मेदिनी । तस्य
बाहुल्यं तेन प्रथितः ख्यातो यो महिमा सामर्थ्यम् । तस्मात्तसिः । दर्शित ईशानभावो
येन । ईशानपक्षे - शक्ति: पार्वती ।
... तद्वत्कालः ।
-
ईशानपक्षे - 'व्योमकेशो भवो भीमः' इत्यमरः । कालेषु यमेषु कालो मृत्युः । पुनः-
भृता भुजं गच्छतीति भुजगा वराभोगा श्रेष्ठपरिपूर्णता दुष्प्रेक्ष्या दर्शनायोग्या मूर्तिर्यस्येति
स तथा । अथवा भृता भुजगवद्वरा भोगा दुष्प्रेक्ष्या मूर्तिर्येन स तथा । ईशानपक्षे-
भृता भुजगावराणामाभोगे न दुष्प्रेक्ष्या मूर्तिर्यस्येति । पुनः कीदृशः । नित्यं प्रत्यर्थिनां वै-
रिणां कामं निश्चितं प्रविदलनं तदेव फलं तत्र स्पष्टा प्रकटा दुर्मृष्टा दृष्टिर्यस्मिन्स तथा ।
पक्षे - प्रत्यर्थी यः कामो मदनस्तस्य प्रविदलनमेव फलं तत्र स्पष्टा दुर्मृष्टा दृष्टिर्यस्य ।
८५८
काव्यमाला ।
पुनः - क्वापि कोणे न लीनः । पक्षे - क्वापि शेषे लीनो नेति काकुः । अपि तु एकस्मि-
कोणे लीनः ॥
----
पोत्रं वाहाहलस्य प्रतिसुभटभुवां दारणे यानपात्रं
संग्रामाधि तरीतुं स्थिरतरमनसः साहसात्क्षत्रियस्य ।
लोकातीत प्रशस्तिप्रगुणलिपिकृते दोस्तमालस्य पत्रं
यः पात्रं शौर्यलक्ष्म्याः स जयति समरेऽमुष्य तीक्ष्णः कृपाणः ॥ ८० ॥
पोत्रमिति ॥ अमुष्य स तीक्ष्णः कृपाणः समरे जयति । स कः । यः प्रतिसुभटाः
स्पर्धिनो वीरास्त एव भुवस्तासां दारणे विदारणे बाहा भुजा सैव हलो लाङ्गलस्तस्य पोत्रं
मुखाग्रम् | 'मुखा कोडहलयोः पोत्रम्' इत्यमरः । लाङ्गलं हलम् इत्यपि । यः क्षत्रियस्य
संग्रामाधि संग्रामसमुद्रं तरीतुं
....। 'यानपात्रे शिशौ पोत:' इत्यमरः । किंविधस्य
क्षत्त्रियस्य । साहसादुद्योगात्स्थिरतरं मनो यस्य तस्य । यो लोकातीता लोकाधिका या
प्रशस्तिस्तस्याः प्रगुणलिपिस्तत्र कृते तन्निमित्तं तदर्थे वा दोस्तमालस्य बाहुतमालस्य पत्र
तमालपत्रस्य लेखनसाधनत्वम् । शौर्यलक्ष्म्याः पात्रं भाजनम् । 'योग्यभाजनयोः [पात्र]म्'
इत्यमरः ॥
काली प्रत्यर्थिभूत क्षितितिलक कुलप्रांशुकूलंकपालं
प्रोन्मीलत्पुष्करान्ता जगति पितृपतेर्व्यञ्जयन्ती स्वसृत्वम् ।
काबन्धीं किं च सृष्टिं दिशि दिशि विपुले विग्रहे दर्शयन्ती
--
कालिन्दीवैतदीया नभसि विजयते तीक्ष्णकोणा कृपाणी ॥ ८१ ॥
कालीति ॥ एतदीया तीक्ष्णकोणा कृपाणी नभसि आकाशे विजयते । केव । कालि-
नदीव यमुनेव । किंविधा । काली श्यामा । पुनः --- प्रत्यर्थिभूताः क्षितितिलका राजान-
स्तेषां कुलं तत्र प्रांशव उच्चाः । श्रेष्ठा इति यावत् । तेषां कूलं सैन्यपृष्ठं तत्कर्षतीति कषा ।
'कष विलेखने' । 'अथ कूलं तरे (?) सूर्ये सैन्यपृष्ठतडागयो:' इति मेदिनी । पक्षे - क्षिति-
तिलका भूम्यलंकाराः पर्वतास्तेषां कुलप्रांशुः श्रेष्ठः कलिन्दस्तस्य कूलंकषा नदी । 'सिन्धुः
स्रवन्ती तटिनी तरङ्गिणी कूलंकषा शैवलिनी' इति हलायुधः । अलमत्यर्थ प्रोन्मीलन्पु-
ष्करान्तोऽपि धान्तो यस्यां सा । पक्षे - पुष्कराणि जलानि कमलानि वा । 'बिसप्रसून-
राजीवपुष्कराम्भोरुहाणि च' इति । 'कबन्धमुदकं पाथः पुष्करम्' इत्यमरः । जगति लोके
पितृपतेर्यमस्य । 'धर्मराजः पितृपतिः' इत्यमरः । स्वसृत्वं भगिनीत्वं व्यञ्जयन्ती दर्शयन्ती ।
किं चान्यत् विपुले विग्रहे विरोधे काबन्धी [सृष्टिं] शिरोरहित कायस्टष्टिं दिशि दिशि दर्श-
यन्ती । पक्षे-काबन्धीं सृष्टि जलसृष्टिम् । विग्रहे शरीरे ॥
कीलालैवतमूर्तिः किमपि रुचिर्भरैर्भासुरत्वं वहन्ती
भूभृद्भिः कोटिसंख्यैर्विधुतघनरसं गाहमाना रणाब्धिम् ।खड्गशतकम् ।
अश्रान्तं शत्रुमध्यास्थितिरपि न पराभूतिभूर्वाडवाग्नि-
F
१९
ज्वालेवालोक्यते या समिति विजयते सास्य जैत्रा कृपाणी ॥८२॥
कीलालैरिति ॥ अस्य सा जैत्रा कृपाणी समिति विजयते । सा का । या वाडवश्चा-
सावग्निश्च स तथा तस्य ज्वालेवालोक्यते । किंविधा कृपाणी । कीलालै रक्तैवतमूर्ति-
व्यप्तदेहा । रुचिभरैः कान्तिभरैः किमपि भासुरत्वं दीप्तत्वं वहन्ती । पक्षे कीलालै-
र्जलैः । ' शोणितेऽम्भसि कीलालम्' इत्यमरः । रण एवाब्धिस्तं गाहमाना । किंविधं र-
णान्धिम् । कोटिसंख्यैर्भूभृद्भिः । पक्ष - पर्वतैः । विधुतः घनरसो वीररसः । पक्षे - वि
धुतो घनरस उदकम् । 'मेघपुष्पं घनरसः इत्यमरः । अश्रान्तं निरन्तरं शत्रुमध्ये अस्थि-
तिरपि पराभूति: पराभवस्तस्था भूः स्थानं न । जलस्यानेश्व विरोधः प्रसिद्धस्तेन
शत्रुत्वम् ॥
प्रत्यर्थिक्ष्मापतीनां नयनविषयतां यातमात्रातिमात्रं
गात्राण्युद्भूर्णयन्ती दृशि च वि
'स्त प्रभायाः ।
आतृप्तिस्वादितान्यैः स्वयमतिशयितां क्षीवतामश्रुते या
सा पूर्वा वारुणीह स्फुरति सिति (शित)तरामुष्य जैत्रा कृपाणी ॥ ८३ ॥
[अस्य श्लोकस्य टीका त्रुटिता ।]
स्निग्धश्यामाभिरामा नभसि सरभसं विस्फुरन्ती वहन्ती
कीलालस्यातिभारं परतपनिधने दर्शितानेकधारा ।
प्रख्यातक्ष्माभृदुच्चैः शिरसि सुबहुशः स्वं पदं दर्शयन्ती
शश्वत्सा कालिकेव प्रसरति समरेऽमुष्य तीक्ष्णा कृपाणी ॥ ८४ ॥
[अस्य लोकस्य टीका त्रुटिता ।]
चक्षुष्यैवातिमात्रं रसिकजनमनः प्रीतिमुत्पादयन्ती
मात्सर्याद्वैरिपृथ्वीपतितिलकतिरस्कारविद्या विदग्धा ।
प्रत्यग्रोत्फुल्लनीलोत्पलदलरचिता कर्णिकेवाजिलक्ष्म्याः
स्निग्धश्यामाभिरामा विलसति सुतरामेतदीया कृपाणी ॥ ८५ ॥
[अस्य श्लोकस्य टीका त्रुटिता ।]
कीलालान्तर्निमग्ना किल किमपि रसानूभिता सान्द्रशाद-
स्निग्धश्यामाभिरामा घनरसननिभिर्विस्मयाद्वीक्ष्यमाणा ।
दंष्ट्रौज्ज्वल्येन दीप्तिं पयसि विदधती मूलभूदारमूर्ति -
भ्रान्ति या संविधत्ते समिति विजयते सास्य जैत्रा कृपाणी ॥ ८६ ॥६
काव्यमाला |
पुन: - दंष्ट्रौज्ज्वल्येन पयस्युदके दीप्तिं विदधती कुर्वती ॥
नीला निःसीमपाता वियति विभवतो विस्फुरन्ती वहन्ती
स्निग्धत्वं फेनपुञ्जानिव विमलयशःसंचयानुद्वमन्ती ।
दुर्लक्ष्या दीप्तिभूम्ना दशशतकरभृद्वाहपतिप्रतीतिं
धत्ते बाहाभृतां या समिति विजयते सास्य जैत्रा कृपाणी ॥ ८७ ॥
नीति ॥ अस्य सा कृपाणी जैत्रा समिति विजयते । सा का । या बाहाभृताम् । 'बाहा
भुजा' इति स्त्रीलिङ्गे । करवताम् । शूराणामित्यर्थः । दशशतं सहस्रं करान् किरणान्
बिभर्तीति भृत्सूर्यस्तस्य वाहा अश्वास्तेषां पतिस्तस्याः प्रतीतिं प्रत्ययं धत्ते । करोतीत्यर्थः ।
किंविधा | नीला श्यामा । अश्वपतिरपि नीला वियति आकाशे निःसीम-
पाता । तुल्यं (?) विभवतो विस्फुरन्ती । स्निग्धत्वं वहन्ती । विमला ये यशः संचयास्ता-
न्फेण (न) पुञ्जा निवोद्वमन्ती दीप्तेर्भूम्ना बाहुल्येन दुर्लक्ष्या लक्षितुमशक्या ॥
तन्वी नीलाञ्जनाभा किमपि निजपरीवारतो निष्पतन्ती
स्निग्धत्वस्यातिभूम्नाखिलवपुषि परं पिच्छ (च्छि ) लत्वं वहन्ती ।
भीत्या प्रत्यर्थिपृथ्वीपरिवृढतिलकैर्दन्दशूकीव दृष्टा
यात्यर्थं तीक्ष्णवक्त्रा समिति विजयते सास्य जैत्रा कृपाणी ॥८८॥
तन्वीति ॥ अस्य सा जैत्रा कृपाणी समिति विजयते । सा का । या प्रत्यर्थिनो ये पृ-
थ्वीपरिवृढाः पृथ्वीप्रभवः । ' प्रभौ परिवृढः ' । तेषु तिलका अलंकारभूतास्तैर्भीत्या भ-
येन दन्दशूकीव सर्पिणीव दृष्टा । ' दन्दशूको बिलेशयः' इत्यमरः । तस्य स्त्री दन्दशूकी ।
दंशे: ‘लुप्सद्’ इत्यादियङन्तात् 'यजजप' इत्युकञ् । किंविधा । तन्वी कृशा । तुत्थाञ्जनं
नीलाञ्जनं तद्वदाभा श्यामेत्यर्थः । किमप्यल्पान्निजपरीवारतः स्वकोशान्निष्पतन्ती नि-
र्गच्छती । पक्षे - परीवारः स्वकुलम् । परीवार इत्यत्र 'उपसर्गस्य घञ्मनुष्ये बहुलम्'
इति दीर्घता । स्निग्धत्वस्यातिभूम्ना चिक्कणत्वबाहुल्येनाखिलवपुषि परमत्यर्थ पिच्छिल-
त्वमात्वं वहन्ती ॥
श्यामा निर्यत्कवोष्णक्षतजभृतमुखी किं च दुष्प्रेक्ष्यमूर्तिः
क्षोणीक्षोदान्धकारे पललविशसने पाटवं दर्शयन्ती ।
निःशङ्का क्रूरदंष्ट्राद्वय रुचिशवला राक्षसी भ्रान्तिमारा-
द्दत्ते संख्यावतां या समिति विजयते सास्य जैत्रा कृपाणी ॥ ८९ ॥
श्यामेति ॥ अस्य सा जैत्रा कृपाणी समिति विजयते । सा का । संख्यावतां पण्डि -खड्गशतकम् ।
६ १
तानां वा । 'संख्यावान्पण्डितः' इत्यमरः । राक्षसीभ्रान्तिम् । 'आराद्दूरसमीपयोः । दत्ते द-
दातीत्यर्थः । किंविधा । श्यामा काली । निर्यद्यत्कवोष्णं किंचिदुष्णं क्षतजं रक्तं तेन भृतं
मुखं यस्याः सा । किं चान्यत् क्षोणी पृथ्वी तस्याः क्षोदो धूलिः स एव तस्य वा अन्ध-
कारस्तस्मिन्दुष्प्रेक्ष्या मूर्तिर्यस्याः सा तथा । 'चूर्णे क्षोदः' इत्यमर: । पललस्य मांसस्य ।
'पिशितं तरसं मांसं पललम्' इत्यमर: । विशसने विदारणे पाटवं पटोर्भावस्तं दर्शयन्ती ।
पुनः किंविधा । निःशङ्का भयरहिता । क्रूरं यद्दंष्ट्राद्वयं सक्कप्रदेशे लोहकीलद्वयं दंष्ट्रेत्युच्यते ।
तस्य रुचिः कान्तिस्तया श[ब] ला चित्रा ||
तन्त्रज्ञानां निजाङ्गावरणकृतधियां साहसैकाग्र्यभाजां
पौनःपुन्येन पुंसामसदृशि समितौ धूननान्यनुवाना ।
निर्भीका मोहयन्ती नयनविषयतां यातमात्रैव योधा-
न्भूताविष्टेव यान्यान्विलसति सततं सास्य जैत्रा कृपाणी ॥ ९० ॥
तन्त्रेति ॥ अस्य सा जैत्रा कृपाणी सततं निरन्तरं विलसति । सा का या भूता-
विष्टेव पिशाचाविष्टेव । किंविधा । पुंसां पुरुषाणां असदृशि अतुल्ये समितौ संग्रामे ।
पक्षे -- सभायाम् । धूननानि कम्पितानि अनुवाना कुर्वाणा । किंविधानां पुंसाम् । तन्त्र-
ज्ञानां शास्त्रज्ञानाम् । पक्षे — प्रधानकृत्यवेदिनाम् । पुनः - निजाङ्गानां सप्ताचगणां (सप्त-
राज्याङ्गानाम्) । 'स्वाम्यमात्य सुहृत्कोशदुर्गराष्ट्रबलानि च' इति । तेषामावरणे । पक्षे – निजा-
ङ्गानि शरीराणि [ तत्र ] कृता धियो यैस्ते तथा । तेषाम् । साहसस्योद्योगस्यै-
काग्र्यं भजन्ति ते तेषाम् । पौनःपुन्येनावृत्येत्यर्थः । पुनः किंविधा । निर्भीका निर्भया ।
पुनः -- नयनविषयतां नेत्रगोचरतां यातमात्रैव गता सती योधान्वीरान्मोहयन्ती
व्यामोहयन्ती ॥
सश्रीका विस्फुरन्ती सततपुलकितं दर्शयन्ती निजाङ्ग
सद्रागा वीर्यभाजां मनसि सरभसं क्षोभमुत्पादयन्ती ।
आश्लिष्यन्ती किलान्यं समिति सुविपुले कण्ठदेशेऽतिगाढं
-
या वारस्त्रीव सक्ता भवति विजयते सास्य जैत्रा कृपाणी ॥ ९१ ॥
सीकेति ॥ अस्य सा जैत्रा कृपाणी विजयते । सा का । या वारस्त्रीव वाराङ्गनेव
सक्ता भवति । किंविधा । सश्रीका शोभायुक्ता विस्फुरन्ती निजाङ्गे सततं पुलकितं
रोमाश्वयुक्तं दर्शयन्ती । सत्सु रागो यस्याः सा । वीर्यभाजां मनसि चित्ते सरभसं सवेगं
क्षोभमुत्पादयन्ती । किलेति दृश्यते समिति संग्रामे सभायां वा अन्यं सुविपुलं कण्ठदे-
शेऽतिगाढं दृढतरमाश्लिष्यन्ती आलिङ्गयन्ती ॥
या दत्ते हनिपातादहितभुजभृतां कम्पमानैव कम्पं
रक्ता रक्ताक्तिभावं सपदि निपतती तेषु भूम्ना निपातम् ।