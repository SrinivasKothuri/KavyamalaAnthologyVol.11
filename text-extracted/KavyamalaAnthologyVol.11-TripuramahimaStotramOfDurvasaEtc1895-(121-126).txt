४ सर्गः ]
हरिविलासम् ।
व्रजजनतरुणीनां ताम्रधाम्नां ललाम्नां
स्रगपि कुचयुगस्थाङ्गारतां गाहते स्म ॥ ३९ ॥
रतिनायकसायकप्रतप्तत्रजनारीनयनाम्बुसिन्धुदम्भात् ।
११७
प्रतिसद्म जगाम भानुकन्या किमु कृष्णस्य विलोकनोत्सुकत्वात् ॥ ४० ॥
अमृतं गरलं वदन्ति यद्भिषजस्तन्मतमुत्तमं सखि ।
वितनोत्यमृतद्युतिर्यतः परितापानिति काचिदब्रवीत् ॥ ४१ ॥
अगलन्वलयानि तत्करेभ्यस्तदनङ्गाग्निमिवाक्षमाणि सोढुम् ।
शयनं च शयेषु तत्कपोलाः किमु कोशेशय संशयादकुर्वन् ॥ ४२ ॥
प्रथमाक्षरवर्जितानि तासां भवनानि व्रजसुभ्रुवामभूवन् ।
विषयप्रकरो यकारशून्यो न कदाचिच्च रतिर्विना विनासीत् ॥ ४३ ॥
न शैवलं शैवलिनीपु किंचिन्न पुष्करं पुष्करिणीषु तद्वत् ।
न वा मृणालानि मृणालिनीषु स्मरप्रतप्तप्रमदोपचारात् ॥ ४४ ॥
चक्षुच्युतप्रचुरपुष्करविन्दुवृन्दै-
राद्रभवत्पृथु पयोधरभूधराग्राः ।
मुक्ताफलैर्विदधिरे त्रिपुरारिपूजां
प्राप्तुं पुनः प्रियवधूं व्रजवारिजाक्ष्यः ॥ ४५ ॥
व्यापकोऽस्ति हरिरत्र नर्तको यजान्मधुपुरीमपि यातः ।
ताभिरम्बुधरवन्धुरकान्तिः सर्वदैव ददृशे स पुरस्तात् ॥ ४६ ॥
पुण्यान्यंपुण्यान्यपि पुण्कलानि त्रजप्रियाणामिति तर्कयामः ।
सर्वेश्वरस्याद्भुतहर्षहेतोर्योगो वियोगोऽपि वभूव यस्मात् ॥ ४७ ॥
आलिङ्गति स्तनयुगं हरिरादरेण
विम्बाधरं पिबति वस्त्रमपाकरोति ।
वंशीरवैर्नवनवैश्च मुदं ददाति
स्वप्ने कया न ददृशे सुदृशेति शश्वत् ॥ ४८ ॥
१. 'कुचतटस्याङ्गारताम्' ख २. अयं श्लोकः ख- पुस्तके नास्ति ३. 'अभूत्' ख.
"
४. 'प्रियमिव' ख ५. अयं श्लोकः ख- पुस्तके नास्ति.११८
काव्यमाला |
वृन्दावनं पुष्पभराभिरामं गोवर्धनः कुञ्जकदम्बशाली |.
पेतङ्गपुत्रीपुलिनं च दृष्टं नवं नवं तद्विरहं चकार ॥ ४९ ॥
इति तद्विरहानलाकुला ललनाः क्लेशशतानि लेभिरे ।
भगवानॆपि वृक्षपक्षिणः पथि पश्यन् शनैः शनैरगात् ॥ ५० ॥
वियेति विहृतिभाजा वायुवेगेन विष्व-
ग्रथचरणतुरंगोद्भूतधूलीभरेण ।
अपिहित मिहिरेणालिङ्गितायां समन्ता-
त्सुरसरिति पयोजैः पङ्कजत्वं प्रपेदे ॥ ९१ ॥
रंजनिरजनिजानिचिह्नचीरौ घनघनसारसमावुभौ युवानौ ।
कमलदलदृशौ मुकुन्दरामौ पथि परितः पृथुकादयोऽप्यपश्यन् ॥ १२॥
गोव्याघ्रेण युतान्सहस्थितवता वभ्रुद्विजिह्वेन च
क्वापि क्वापि शनैः शनैर्मुनिसुतैरारब्धवेदध्वनीन् ।
प्रैक्षिष्टाध्वनि वृष्णिवंशतिलकश्रूतादिनानातरु-
च्छायाखादुफलापनीतपथिकाशेषश्रमानाश्रमान् ॥ ५३ ॥
अतनुत सुजनस्याश्लेषवत्तत्प्रमोदं
दिवसकरकुमारीवीचिविस्तारहेतुः ।
अभिनवसुख खेलचञ्चरीकावलीनां
कुसुमितलवलीनां गन्धहृद्न्धवाहः || १४ ||
यस्याः पुष्करमन्धकारनिकरश्यामाभमप्यञ्जसा
मालिन्येन वृतं वपुः स्फटिकवच्छुद्धं विधत्ते क्षणात् ।
कालव्यालजयेपिणामसिलतां रम्यां रवेरात्मजां
तां सौरभ्यवशालिशालिकमलां प्राप त्रिलोकीश्वरः ॥ ९९ ॥
वीचिचञ्चलविहंगमावृतां पद्मपतिसुरभीकृतोदकाम् ।
प्राप तां भगवतो विवस्वतो नन्दिनीं स किल नन्दनन्दनः || १६ ||
१. 'गोपकदम्वशालि' ग. २. 'कलिन्दकन्या' ख. ३. 'तद्विरहाकुलाकुला' ग.
४. 'विविध द्विजद्रुमान्' ख. ५. 'अनिमिषमसकृत्तद्वीक्ष्यमाणेन दूरात्' ख. ६. 'गमनमभि-
गतेन' ख ७ ५२-५५ श्लोकाः ख पुस्तके न सन्ति ८. 'भगवतीम्' ख.४ सर्गः ]
}
हरिविलासम् ।
तावुभावपि रथे स्थितौ सुखं पक्षिणां कलरुतैः कृतादरौ ।
स्नातुमम्भसि तमÅमक्लमध्वंसिनि प्रविशति स्म वैष्णवः || १७ ||
तमेव साक्षात्पुरुषं पुराणं पुरारिमुख्यामरसेव्यमानम् ।
११९
स तत्र दृष्ट्वा बहिरन्तरस्थं प्रेम्णा स्तवं तस्य ततान सम्यकू ॥ ९८ ॥
तैमेव कृष्णं कनकासनस्थं मनोज्ञमौलिं मणिरश्मिसंधैः ।
वक्षःस्थले कौस्तुभशोभमानं स्वर्णाभवस्त्रद्वयमादधानम् ॥ १९ ॥
अलंकृतं चारु चतुर्भुजेषु कौमोदकी कम्बुरथाङ्गपः ।
आलोकयन्तं चतुराननादीन्कृताञ्जलीन्स्तोत्रकृतः पुरस्तात् ॥ ६० ॥
अजामिल इलातले मलिनमूर्तिरासीन्महा-
न तेन सदृशः श्रुतो न च विलोकितः कुत्रचित् ।
सुते त्वदभिधाग्रहात्रिदश मुख्यमुक्तः स ता-
न्निरस्य मरुतोऽखिलांस्त्वयि सुखं खलः खेलति ॥ ६१ ॥
अपहाय भवत्पदारविन्दं परमानन्दमरन्दशोभमानम् ।
अधमाः कतिचित्कृपापयोधे विषकल्पान्विषयान्भजन्ति शश्वत् ||१२||
मम सूनुरसौ मम प्रियासौ धनमेतन्मम मन्दिरं ममैतत् ।
इति केशव केऽपि संगिरन्ते न पुनर्नाम तवाभिराममेतत् ॥ ६३ ॥
अनित्यसुखलब्धये क्रतुषु कर्मठाः केचन
श्रुतेर्वचनमात्रतः पशुवधं सुखं कुर्वते ।
परंतु न शुकादिवत्समसमस्तभूताः प्रभो
1
भवन्ति भवहेतवे भवति भक्तिमातन्वते ॥ ६४ ॥
निरन्तर निरादराः सुतसुहृत्सुदृक्सद्मसु
प्रसन्नमृदुमानसा गिरिगुहागृहावासिनः ।
१. 'बल्लवैः सह दिगीन्द्रवन्दितौ तौ स्थितौ पुलिन एव निर्मले । स्नातुमम्भसि तत:
श्रमलमध्वंसकारिणि ममन वैष्णवः ॥' ख २. 'तदध्वज' ख. ३. इमौ श्लोकौ ख- पुस्तके
न स्तः. ४. ‘स तु' क; 'अहो अपि तवाभिधास्मरणतः स मुक्तोऽभवत्तदाप्रभृति माधव
त्वयि' ख. ५. 'परंतु परमार्थतस्तव पदारविन्दद्वयं कृतान्तकमहाभयं हृदि न चिन्तयन्ति
प्रभो' ख..१२०
काव्यमाला |
प्रतिक्षणभवत्कथाकलित कौतुकाः श्लाध्यतां
नयन्ति मतिमज्जना जनपते जनुः केचन ॥ ६५॥
जलजन्तुघृतो जेले गजेन्द्रः पशुरप्येष भवत्स्मृतिं चकार ।
सदसद्विदुरैरतस्त्वमेव स्मरणीयोऽसि विपत्सु विश्वबन्धो ॥ ६६ ॥
गृहं सुरसमृद्धिमप्रियतमा रमास्पर्धिनी
मतिर्गुरु गुरुत्वहृद्वपुरनङ्गभङ्गप्रदम् ।
यशः शशिवदुज्ज्वलं ज्वलनवत्प्रतापः प्रभो
समग्रमिदमाप्यते तव पदप्रसादोदयात् ॥ ६७ ॥
भवज्वरनिवृत्तये पतितपावन त्वत्पद-
प्रवालमिदमौषधं हृदि सकृत्सुधीर्धारयेत् ।
अपि प्रियतमाजनानननिरीक्षणं वर्जये-
सेच विजने वने फलदलाम्बु संसेवयेत् ॥ ६८ ॥
पदाम्भोरुहाम्भो दधाति त्वदीयं महेशोऽपि साक्षात्सदा मस्तकेन ।
विधिस्तावदासीद्भवन्नाभिपद्मादतः कः समस्ते समस्तेश्वरः स्यात् ॥ ६९ ॥
समयन्त्रितयेऽपि सतां त्रसतां चरणौ शरणं भुजगप्रतिमात् ।
अयि तत्रभवन्भवतो भवतो भवतो भवतोषविशेषकरौ ॥ ७० ॥
अये सुरशिरोमणे प्रतिदिनं प्रणम्यादरा-
त्कृताञ्जलिरहं पुनः पुनरिदं जनं प्रार्थये ।
अनारतगतागतश्रमसमीरकाकोदरं
सुरद्रुमसहोदरं भज भजाशु दामोदरम् ॥ ७१ ॥
शिव इति शिवमूर्ते त्वं प्रसिद्धाभिधानः
स्तनवसनसमीरखच्छचित्तस्य गौर्याः ।
उपदिशसि सदान्ते प्राणिमात्रस्य कर्णे
1
प्रतिदिनमविमुक्ते मुक्तये रामनाम ॥ ७२ ॥
१. 'सार्थकं नयन्ति मनुजा जनुर्जनपदे गतं केचन' ख. २. 'महागजेन्द्रः ' ख. ३. 'अहो
सुखस्यास्पदम् ' ख. ४. 'अपथ्यमिह वर्जयेद्विपयवासनालक्षणम्' ख. ५. 'संशीलयेत्'
ख. ६. ७०-७२ श्लोकाः ख- पुस्तके न सन्ति.१ सर्गः ]
हरिविलासम् ।
१२१
यज्ञादिकमैककृतादराणां गतागतप्राप्तिरवश्यमेव ।
त्वन्नाम नारायण ये स्मरन्ति तरन्ति ते संसृतिसागरं द्राक् ॥ ७३ ॥
अक्रूर इत्थं स्तुतिमीश्वरस्य श्लोकैरति श्लोक करैरकार्षीत् ।
ततः प्रणामं से करोति यावत्तावत्रिलोकीतिलकस्तिरोऽभूत् ॥ ७४ ॥
आगत्य सूर्यतनयापयसः स तीर-
मावश्यकं सकलकर्म समाप्य सम्यक् ।
आनन्द विस्मयसमूहसमन्वितोऽन्त-
र्नत्वा तमादिपुरुषं रथमारुरोह ॥ ७५ ॥
भवविरक्तमना भगवत्प्रियो रविसुतासलिलाहूहिरागतः ।
विहितसर्वविधिर्हृदि विस्मितो रथमथो विदितर्जुपथोऽभ्यगात् ॥ ७६ ॥
नानागुणैरवनिमण्डलमण्डनस्य
श्रीसूर्यसूनुहरिभूमिभुजो नियोगात् ।
काव्यं कृतं हरिविलास इति प्रसिद्धं
लोलिम्बराजकविना कविनायकेन || ७७ ||
इति श्रीमत्सूर्य पण्डितकुलालंकार हरिहरमहाराजद्योतितलो लिम्बराज विरचिते
हरिविलासे महाकाव्ये भगवद्वर्णनं नाम चतुर्थः सर्गः ।
पञ्चमः सर्गः ।
अन्वितं वाजिभिर्वायुवद्गत्वरैश्चामरैश्चारुभिः शोभितैः सर्वतः ।
श्रीपतेराज्ञया नोदयामास तं गान्दिनीनन्दनः स्यन्दनं सुन्दरम् ॥ १ ॥
दिव्यरत्नमयमन्दिरत्विषा निर्मितामितनभस्तलश्रियम् ।
तां जगत्पतिरिवामरावतीं पश्यति स्म मथुरां पुरीं पुरः || २ ||
अवलोकनलोलविलोचनयोर्यदुनन्दनयोर्नवयौवनयोः ।
पथि काचन काञ्चनचारुरुचिः प्रमदा प्रमदातिशयं विदधे ॥ ३ ॥
१. 'शिरसाभिरामं पुन: पुन: प्रेमसमुद्रमनः' ख २. श्लोकोऽयं ख- पुस्तके नास्ति.
३. ' त्रैलोक्यकौतुककरं क्रियते स्म काव्यम्' ख. ४. 'संयुतम्' ख.. ५. 'सत्वरैः' ख.
६. 'नोदयामास तं रामकृष्णान्वितम्' ख ७ श्लोकोऽयं ख- पुस्तके नास्ति.
१६