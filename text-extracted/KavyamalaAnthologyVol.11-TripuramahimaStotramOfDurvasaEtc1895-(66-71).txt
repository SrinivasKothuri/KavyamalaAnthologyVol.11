६२
काव्यमाला |
इत्थं साम्यं प्रकाश्याप्यखिलमनुपमः कोऽपि यस्या विशेष-
स्त्वेका पञ्चत्वमाजौ विलसति सुतरां सास्य जैत्रा कृपाणी ॥९२॥
या दत्त इति ॥ अस्य सा जैत्रा कृपाणी विलसति सुतरामत्यर्थम् । सा का । या कम्प-
[मा]नैवाहितभुजभृतां वैरिबाहुभृतां दृड्डिपातात् दृष्टिविषयतात् (?) कम्पं दत्ते ददाति । या
रक्ता सती अहितभुजभृतां रक्ताक्तिभावं शोणित सिञ्चनत्वं दत्ते । पुनः --- या सपदि तत्कालं
तेषु वैरिषु निपतती सती भूम्ना बाहुल्येन निपातं पतनं दत्ते । इत्थमखिलं साम्यं सा-
धर्म्ये प्रकाश्यापि प्रकटीकृत्यापि यस्याः कृपाण्याः कोऽपि अनिर्वचनीयः, अनुपम उपमा-
रहितो विशेष आधिक्यम् । तु पुनरेका अद्वितीया सती अहितभुजभृतामाजौ संग्रामे
पञ्चत्वं पश्ञ्चसंख्या पश्चत्वं मरणं दत्ते इति शब्दबलम् । अयमेव विशेषः ॥
स्वाभावाद्याञ्जनाभा विलसति सततं पालने विष्टपानां
संहारे दृश्यते याहितधरणिभृतां रक्तवर्णा मुहूर्तम् ।
विज्ञानैस्तर्क्यते या विशदतरयशःसृष्टिषु प्रोज्ज्वला सा
नानाश्चर्यस्वरूपा समिति विजयतेऽमुष्य जैत्रा कृपाणी ॥ ९३ ॥
स्वाभावादिति ॥ अमुष्य सा जैत्रा कृपाणी समिति विजयते । सा का । या ना-
नाश्चर्यरूपा । तदेव विशेषणैर्विशदयति-या स्वाभावात् स्वभाव एव स्वाभावस्तस्मादञ्ज-
नाभा कज्जलकान्तिः सततं निरन्तरं विष्टपानां भुवनानां पालने विलसति । या अहि-
तधरणिभृतां वैरिपृथ्वीधराणां संहारे क्षणं मुहूर्त रक्तवर्णा दृश्यते । या विज्ञानैः विशिष्टं
ज्ञानं येषां ते तथा तैर्विशदतरं यद्यशस्तत्सृष्टिषु प्रोज्ज्वला प्रकृष्टोज्ज्वला तर्क्यते
उन्मीयते । अत एव नानाश्चर्यरूपत्वम् ॥
या काली कालसाम्यं जनयति मिषतां निष्परीवारभावं
याता या तं विधत्ते रणशिरसि परं निष्परीवारमेव ।
सास्याश्चर्या रिपूणां निपुणमवयवेष्वनुवानैव स
निःसङ्गास्तान्क्षणार्धात्किमपि विदधती दीव्यतीद्धा कृपाणी ॥ ९४ ॥
येति ॥ अस्य सा आश्चर्याश्चर्यरूपा कृपाणी इद्धा समृद्धा दीव्यति क्रीडति । सा
का । या काली श्यामा मिषतामवलोकयतां कालसाम्यं यमसाम्यं तुल्यतां जनयत्युत्पा-
दयति । पुन:- या निष्परीवारभावमावरणरहितत्वं याता प्राप्ता सती रणशिरसि तं परं वै-
रिणमवलोकयितारं निष्परीवारशून्यत्वं विधत्ते करोति । किंविधा । रिपूणामवयवेषु ह-
स्तादिषु निपुणं यथा तथा सङ्गं नैवानुवाना । अकुर्वतीत्यर्थः । पुनः -- क्षणार्धात्तान्रिपून्कि-
मपि निःसङ्गान्सङ्गरहितान्विदधती कुर्वती ॥खड्गशतकम् ।
या स्निग्धश्यामलापि स्फुटधवलयशोधाम धाराधरापि
प्रत्यर्थिक्षत्रियान्तःपुरिकजनमनोनल्पसंतापहेतुः ।
एकापि द्वेपणानां हृदयमधि पुनः कोटिधा दर्शयन्ती
६३
स्वाधिष्ठानं समीके विलसति सुतरां सास्य जैत्रा कृपाणी ॥ ९५ ॥
या त्रिग्वेति ॥ अस्य सा जैत्रा कृपाणी समीके युद्धे । 'मृधमास्कन्दनं संख्यं समी-
कम्' इत्यमरः । सुतरां विलसति । सा का । या स्निग्धश्यामलापि स्फुटधवलयशोधाम
स्फुटं धवलं यद्यशस्तस्य धाम गृहम् । अजहल्लिङ्गेन विशेषणविशेष्यभावः । पुनर्या धाराध-
रापि प्रत्यर्थिनो ये क्षत्रियास्तेषामन्तः पुरजनानां मनांसि तेषामनल्पो बहुर्य: संतापस्तस्य
हेतुः । धारापदेन विरोधः । या धाराधरा सा कथं संतापहेतुः 'धाराधरौ मेघः खगौ' इ-
त्यभिधानेन धारापदे खड्गधारा ततो विरोधाभासः । पुनः या एकापि द्वेषणानां वैरिणाम् ।
'सपत्ना रिद्विषद्वेषणदुर्हृदः' इत्यमरः । हृदयमधि पुनः कोटिधा कोटिप्रकारम् । 'संख्याया
विधानार्थे धा' इति धा । स्वाधिष्ठानमास्थानमथवा प्रभाव: । 'अधिष्ठानं पुरे चक्रे प्रभावे-
sध्यासने' इति मेदिनी । दर्शयन्ती प्रकाशयन्ती ॥
या खैरं त्यक्तकोषा रणशिरसि दृढं द्वेष्टि विद्वेषिकोषं
या सम्राजः करस्था जनयति निखिलं शत्रुवर्गं करस्थम् ।
या भाखन्मण्डलस्था गमयति न चिरात्सन्मुखान्वैरिवीरां-
स्तद्भास्वन्मण्डलं सा विलसति सुतरामस्य जैत्रा कृपाणी ॥ ९६ ॥
या स्वैरमिति ॥ अस्य सा जैत्रा कृपाणी सुतरां विलसति । सा का । या स्वैरं त्य-
क्तकोषा दूरीकृतपिधाना रणशिरसि संग्रामे दृढं गाढं विद्वेषिणां वैरिणां कोशमर्थसंघातं
द्वेष्टि । या सम्राजः सम्यग्राजतेऽसौ सम्राट् तस्य सम्राजः करस्था सती निखिलं समग्रं
शत्रुवर्ग करे करभारे तिष्ठतीति तथा तं जनयति । या भास्वन्मण्डलस्या भास्वद्दीप्तं य-
न्मण्डलं तत्रस्था भास्वत्सूर्यमण्डलं तत्रस्था तत्संसर्गवतीत्यर्थे दन्ति वा (?) संमुखान्वैरि-
वीरान्यो डुमागतानित्यर्थः । न चिरात् शीघ्रं तद्भास्वन्मण्डलं तत्प्रसिद्धं सूर्यमण्डलं गम-
यति प्रापयति । 'द्वाविमौ पुरुषौ लोके सूर्यमण्डलभेदिनौ । परिव्राड्योगयुक्तश्च रणे वा-
भिमुखे हतः ॥ इति वचनात् ॥
मुष्टिग्राह्यापि नागायुततुलितबलैर्दस्युभिर्दुर्ग्रहा या
गुप्तिप्राप्तापि जन्ये रिपुहननमयैर्यावदानैः प्रकाशा |
शीतस्पर्शाप्यरण्ये तृणवदरिकुलं भस्मसाद्या विधत्ते
सा शाणोन्मृष्टकोणा विलसति सुतरामस्य जैत्रा कृपाणी ॥ ९७ ॥६४
काव्यमाला |
मुष्टीति ॥ अस्य सा जैत्रा कृपाणी सुतरां विलसति । सा का । या मुष्टिप्राह्यापि
मुष्टिना ग्रहीतुं शक्या तथा नागानां गजानामयुतं दशसहस्रं तेन तुलितं तोलितं बलं
येषां ते तथा तैः दस्युभिर्वैरिभिः । द्विद्विपक्षाहितामित्र दस्युशात्रवशत्रवः' इत्यमरः ।
दुर्ब्रहा । या गुप्तिप्राप्तापि पिधानान्तरितापि जन्ये युद्धे रिपुहननमयैर्वैरिमारणप्रचुरैरवदा-
नैर्महत्कर्मभिः प्रकाशा प्रकारा (१) । या शीतस्पर्शापि । आयसः साहजिकः शीतस्पर्शः । अ-
रण्ये तृणवदरिकुलं भस्मसाद्भस्माधीनम् । 'तदधीने सातिः' इति सातिप्रत्ययः । विधत्ते करो -
तीत्यर्थः । किंविधः । शाणेनोन्मृष्टः कोणो यस्याः सा । शाणस्य उन्मृष्टः कोणो यथा
सेति वा ॥
ऋज्वङ्गी या स्वयं न क्षणमपि सहते वक्रभावं रिपूणां
स्निग्धच्छिन्नाञ्जनाभा स्थगयति धवलं या यशः शात्रवीयम् ।
ईशा दीर्घा मुहुर्या व्यसनमरिकुले दीर्घदीर्घं विधत्ते
सा निर्द्वन्द्वं स्फुरन्ती समिति विजयतेऽमुष्य जैत्रा कृपाणी ॥ ९८ ॥
ऋज्वमिति ॥ अमुष्य सा जैत्रा कृपाणी विजयते । सा का । या स्वयं ऋज्वङ्गी सर-
लाङ्गी । क्षणमपि रिपूणां वक्रभावं न सहते । 'सह मर्षणे' । या स्निग्धं छिन्नपर्षितं (?)
प(य)दञ्जनं कज्जलं तस्याभेवाभा कान्तिर्यस्याः सा । शात्रवीयं शत्रुसंबन्धि धवलं श्वेतं
यशः स्थगयति आच्छादयति । या ईशा दीर्घा लाङ्गलदण्डवद्दीर्घा । 'ईषा वा' इति पाठः ।
मुहुर्वारंवारमरिकुले दीर्घदीर्घमतिमहद्यसनं दुःखं विधत्ते । किंविधा । समिति संग्रामे
निर्द्वन्द्वं स्फुरन्ती ||
मुग्धा या युद्धभूमावहितनरपतींस्तत्क्षणं मोहयन्ती
प्रोद्धूता या विनेत्रा मुहुरभिपतितांस्तान्समुत्कम्पयन्ती ।
स्वच्छायासंनिपा[ते किमपि विदधती संमुखावस्थितांस्ता-
नत्यर्थं भासुरश्रीर्विलसति नितरामस्य जैत्रा कृपाणी ] ॥ ९९ ॥
मुग्धेति ॥ अमुष्य (अस्य) सा जैत्रा कृपाणी नितरां विलसति । सा का । या मुग्धा
प्रालसि (?) युद्धभूमावहितनरपतीन्वैरिनृपांस्तत्क्षणं मोहयन्ती व्यामोहयन्ती । पुन: प्रो-
छूता
कम्पिता विनेत्रा विगतनेत्रपरिधाना ।' नेत्रं मधिगुणे वस्त्रभेदे' इति मञ्जरी । मुहुर्वारं-
वारमभिपतितानागतांस्तान हित नरपतीन्समुत्कम्पयन्ती सम्यगुत्कम्पयन्ती । पुनः या
स्वच्छायासंनिपाते स्वस्य च्छाया कान्तिस्तस्याः संनिपाते संमुखावस्थितान्संमुखा-
गतांस्तानहितान् किमप्यनिर्वचनीयं विदधती कुर्वती । किंविधा । अत्यर्थे भासुरा
श्रीर्यस्याः सा ॥
[स्वे स्वे काले"
1लोकोक्तिमुक्तावली ।
W
૬૬
॥ १०० ॥
स्त्रे स्वे इति ॥ एतदीया सा कृपाणी निष्कार्पण्याहितानां निर्गतं कार्पण्यं कृपाणस्य
भावः कार्पण्यं येषां ते निष्कार्पण्या येsहिता वैरिणस्तेषां हृदि हृदये हठेनाकृष्टा तत्की-
तिर्लक्ष्मीर्वसतु । सर्वदा तिष्ठत्वित्यर्थः । किंविधा | स्वे स्वे काले स्वस्वसमयेऽतिक्रान्तः.
काशेः पिधानं भयात्सा पुनः स्वगुणविभवतः
श्रीदक्षिणामूर्तिविरचिता
लोकोक्तिमुक्तावली ।
शरद्धिमरश्मिवलर्क्षबृहत्तर मूर्तिलसद्भुजगं
मतङ्गजवक्रमविघ्नकरं मम मानसशृङ्खलितम् |
कपोलगलन्मदवारिविलोलमधुत्रतहर्युपलै-
रलंकृतमहमाकलयेऽनिशमीशसुतं गणपतिम् (?) ॥ १ ॥
मान्यैः सद्भिर्मत्कृतिः प्रेक्षणीया सा चेत्साध्वी तैस्तथाङ्गीक्रियेत ।
निन्देयुर्वा ते न मे स्याद्विपादो मात्राक्रान्तः को नु पङ्गुत्वमेति ॥ २ ॥
महत्स्वधिगताशेष कल्याणगुणराशिपु ।
मदुक्तिवादोपस्कार वाटिकासूचिविक्रयः ॥ ३ ॥
मदर्वाचीनतादोपात्कृतिरेषा न निन्द्यताम् ।
उपेक्ष्यते पयः किं नु भाण्डवैरूप्यदर्शनात् ॥ ४ ॥
ईशानविष्णुविधि हैमवतीन्दिरावा-
क्पादाम्बुजानि मनुजाः परिशीलयध्वम् ।
तत्तत्कृपाणुनिचयो नु महर्धये स्या-
जायेत नैकपृषतौघमयी हि सिन्धुः ॥ ९ ॥
मर्त्याः संसृतिवार्धिमध्यपतितास्तत्कारकं शंकरं
सर्वज्ञं शरणागतार्तिहरणं सम्यग्भजध्वं सदा ।
नैवान्यत्करणीयमस्ति भवतां मुक्त्यै न सेवान्तरं
दत्त्वा किं तरणेर्भूति ह्यनडुहः पुच्छं च संगृह्यते ॥ ६ ॥
९
..11६ ६
काव्यमाला |
स्वस्वस्थानस्थितिकृतिविधावक्षमैरन्यदेवे-
र्नित्यं सेव्यं निखिलभुवनाधारमाधारहीनम् ।
शंभुं मर्त्या भजत शरणं मुक्तये नान्यदेवं
दभ्रः किं नु स्वयमपि परालम्बयष्टिर्भवेद्वा ॥ ७ ॥
मा त्वं विषीद मदनान्तकमेव देव-
माराधयेच्छसि सुखं यदि जीवलोके ।
तल्लीनवाङ्मनसकर्मगतिः सदैव
वल्ली न ताम्यति परीतमहाद्रुमा हि ॥ ८ ॥
दक्षाध्वरध्वंससमाश्रितानां रक्षाकरं यात शरण्यमार्याः ।
मा वोऽस्तु भीः संसरणाच कालादुक्षा दृढस्तीक्ष्णतरे विषाणे ॥ ९ ॥
जातं मया पुरारे बहुशो जनिरत्र मे पुनर्मा भूत् ।
देहि तव पादसेवां यावन्मथितं किमोदनाकाङ्क्षा ॥ १० ॥
कसलं तव पदकमले विमले मम देहि चञ्चरीकत्वम् ।
नान्यत्किमपि च काङ्खे पश्चाद्गानं किमस्ति भिक्षायाः ॥ ११ ॥
शिवाख्यया विष्ण्वभिधानतो वा सकृत्तु संकीर्तित एव देवे ।
समस्तपापानि लयं प्रयान्ति किमस्ति कुम्भो हि दृढो गदायाः ॥ १२ ॥
विद्यैव दुर्लभतरा विनयेन युक्ता
विप्रास्तदर्थमनुवेलमतो यतध्वम् ।
वृत्त्यादिकं च विदुषां वितरन्तिं सर्वे
शाखा प्लवंगममनादधती किमस्ति ॥ १३ ॥
विद्वज्जनो विगतभीविंविधेऽपि देशे
विद्याबलाक्रमण भीतसमस्तलोकः 1: 1
स्वस्थानवत्स खलु सर्वत ए पूज्यो
व्याघ्रस्य किं निजवने परकानने वा ॥ १४ ॥
वृत्त्यादिकर्शितोऽपि विद्वान्मान्यः स्वदेहयात्रायाम् ।
न सहेत ह्यवमानं व्याघ्रः क्षुधितोऽपि भक्षयेन्न तृणम् ॥ १५ ॥
न ह्येक एव विदुषां सत्कर्ता किंतु यत्र ते याताः ।
तत्रापि सत्कृताः स्युः पञ्चानामेऽपि नहि कुलालः किम् ॥ १६ ॥