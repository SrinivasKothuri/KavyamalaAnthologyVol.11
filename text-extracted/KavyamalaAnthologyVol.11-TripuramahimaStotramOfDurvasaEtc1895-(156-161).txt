१९२
काव्यमाला |
देवे रघुनाथे दया कृपा प्रीतिस्तावदेव संभवतीति । यावद्यागेऽवासना यागे क्रियमाणेऽवा-
सना स्वर्गादिभोगप्राप्तये इच्छारा हित्यम् । तस्मात्फलराहित्येन यो यागः स रामप्रीतये भवती-
त्यर्थः । कृष्णपक्षे – कृष्णे परब्रह्मस्वरूपतामवधारयन्तो दैत्याः पुनः परामर्श चक्रुरित्याह-
यादवदेवता कृष्णमूर्तिर्वेदे उपनिषद्भागे या गातुं निरूपयितुं योग्यान तु साक्षात्कारं कर्तुमथवा-
न्येन निरूपयितुं न शक्यते इत्याह - नासवादिति । असुसंबन्धि आसवं प्राणात्मकं शरीरम् ।
अवेत्युपसर्गेऽवलक्षणत्वद्योतकः । तथा चावलक्षणान्मनुष्यदेहात्सकाशान्नहि निरूपयितुं
शक्यते । एवं प्रथमं तस्य निरूपणासंभवे तस्य हननमस्माभिरसंभावितमेवेत्यर्थः । वस्तु-
तस्तु आसवात् । आसवादिति मदजननवस्तुमात्रोपलक्षणम् । तस्मान्न अवया न ज्ञेया ।
तन्निमित्तमासवाद्दुर्ज्ञेयेत्यर्थः । अवयेति अवयायते इत्यवया । 'आतोऽनुपसर्गे कः' इति
कः । पश्चाद्याप् । अवपूर्वको यातिरेतिश्च ज्ञानार्थः ॥
अथ स्वयंवरदर्शनार्थ कौशिकेन सह जनकगृहं प्रति गतो रामस्तत्र किं कृतवानित्याह-
सभावये भग्नमनेन चापं कीनाशतानद्धरुषा शिलाशैः ।
शैलाशिषारुद्धनताशना की पञ्चानने मग्नभये स्वभासः ॥ ११ ॥
अये श्रोतः, अनेन रामेण सभासु शिलाशैः सह चापं भनम् । सभासु स्थितासु शि-
लावद्दृढा जानकीविषयिण्याशा येषां ते शिलाशाः राजानस्तैः सह चापं भन्नम् । न के-
वलं चापं भग्नम् । राजानो भग्ना भग्नमनोरथाः कृता इत्यर्थः । कीनाशतानद्धरुषा कीना-
शस्य भावः कीनाशता यमरूपता तथा आनद्धोऽभिनिविष्टो रावणस्तस्य रुषा कोपेन ।
प्राचीनवैरानुबन्धिनिमित्तेन पूर्वं धनुरुद्ध प्रवृत्तो रावणो धनुषाधः पतितः, परंतु न हत
इति रुषा कोपेनेवेत्यर्थः ॥ कृष्णपक्षे -- गोवर्धनोद्धरण इन्द्रो लाघवं प्राप्त इत्याह-- पञ्चा -
नने नृसिंहे कृष्णे स्वभासः स्वप्रतापान्मग्नभये निःशङ्कं यागं कारयितुं प्रवृत्ते सति शैला-
शिषारुद्धनताशनाकी दृष्टः शैलस्य गोवर्धनस्याशिषा अभीष्टपूरणेन रुद्धा रोधं प्रापिता
अतएव नता भन्ना हविर्ग्रहणेच्छा यस्य तथाविधो नाकी स्वर्गाधिपोऽभूदित्यर्थः । 'यो
गोवर्धनभूधरं करधृतं लीलाम्बुजन्मायितं कृत्वा सप्तदिनानि नाचलदपाद्गोपांश्च घोरापदः ।
यश्चक्रे निजशासने हरिविरिश्रयाखण्डलादीन्सुरानुद्दण्डानपि सोडवतानगदिदं गोपालराजो-
हरिः ॥' इति श्रीभागवते दशमस्कन्धे ॥
अथ स्वयंवरार्थमागतानां राज्ञां वर्णयन्नाह -
न वेद यामक्षरभामसीतां का तारका विष्णुजितेऽविवादे ।
देवाविते जिष्णुविकारता का तां सीमभारक्षमयादवेन ॥ १२ ॥
यामक्षरभामसीतां लोको न वेद । अक्षरमविच्युतं भाम सौभाग्यं यस्याः सा अक्षरभा-
म्नी सा चासौ सीता च तां न जानातीत्यर्थः । अविवादे विष्णुजिते का तारका विष्णुना
रामचन्द्रेण जितं विष्णुजितं तस्मिन्विष्णुजिते अविवादे सर्वसंमते सति का तारका ता-रामकृष्णविलोमकाव्यम् |
॥
१५३
रकात्वं का प्राप्नोतीत्यर्थः । तारकासंबन्धस्तु चन्द्रं विनान्येन सह न भवति । प्रकृते रामचन्द्रेण
सह सीतैव तारकात्वं प्राप्तुमर्हति । नान्येनेत्यर्थः ॥ कृष्णपक्षे - गोकुलो पारे क्षुब्धस्येन्द्रस्य
न किंचिचलतीत्याह - सीम्रो भारः सीमभारः सीमा गिरिमर्यादा तस्या भारक्षमश्चासौ
यादवश्च तेन देवशक्त्या अविते रक्षिते गोकुले जिष्णोरिन्द्रस्य शिलावर्पणादिविकारता
का । न कापीत्यर्थः ॥
अथ धनुषि भने सति जानक्या रामो वृत इत्याह---
तीव्रगोरन्वयत्रार्यो वैदेही मनसो मतः ।
तमसो न महीदेवैर्योत्रायन्वर गोत्रती ॥ १३ ॥
-----
तीव्रा गाव: किरणा यस्यैवंविधस्य तीव्रगोः सूर्यस्यान्वयं वंशं त्रायन्ते तेऽन्वयत्राः
सूर्यवंशाभिमानरक्षका दिलीपादयस्तेष्वार्यः श्रेष्ठः सूर्यवंशालंकरणं रामः वैदेहीमनसो मतः
जानक्या मनःपूर्वकं वृतः । धनुः पणवन्धेनेत्यर्थः ॥ कृष्णपक्षे - ब्रह्मसत्रं प्रति गतः कृष्ण-
स्तैर्न मानित इत्याह--अत्रायन्वरगोत्रती कृष्णः अत्र ब्रह्मसत्रे आयन्प्राप्तः वरा भाग्य-
शालिन्यो गाव एव व्रतं परिपालितत्वेनोपस्थितं यस्यासौ गोत्रती कृष्णः तमसोऽज्ञाना-
महादेवैर्ब्राह्मणैर्न मानित इत्यध्याहारः ॥
अथ जानक्याः पारमार्थिकं स्वरूपं वर्णयन्नाह -
वेद या पद्मसदनं साधारावततार मा ।
मारता तव राधा सा नन्द सद्मप यादवे ॥ १४ ॥
साधारा मा अवततार | आधारेण विष्णुना सह लक्ष्मीः अवतारं चक्रे । सा का । या
पद्मसदनं वेद पद्ममेव सदनं अधिवासस्थलं वेद ज्ञातवती । अनेन लक्ष्म्याः पूर्णावतार इति
सूचितम् । अथ वा पद्मं विष्णोश्चरणकमलं तदेव सदनं विश्रामस्थलं जानातीति ॥ कृष्ण-
पक्षे - अथ कापि गोपिका नन्दं प्रति राधायाः पैशून्यं वदति -- भो सद्मप गृहाचीश
नन्द, सातव राधा । सेति तच्छब्देन विदितवृत्तान्तेति सूचितम् । तथा यादवे सैवं कृष्णे
मारता मदनरूपता इत्येवं समाचारोऽस्ति । अनेन कृष्णस्य वयः संबन्धिनी वर्णिता भवति ॥
अथेश्वरस्य धनुर्भङ्गमाकर्ण्य परशुरामोऽभ्यगादित्याह -
शैवतो हननेऽरोधी यो देवेषु नृपोत्सवः ।
वत्सपो नृषु वेदे यो धीरोऽनेन हतोऽवशैः ॥ १५ ॥
नृपोत्सवः शैवतो हनने अरोधी । नृपस्य आगतस्य दशरथस्योत्सवो यस्मात्स नृपो-
त्सव रामः शिवस्य पक्षपातीति शैवः परशुरामस्तस्माच्छैवतः हनने कोपाविर्भावेऽप्य-
रोधी न रोधं प्राप्तवान् । अकुण्ठितशक्तिरासीदित्यर्थः । विमानस्थितेषु देवेषु पश्यत्सु
सत्सु ॥ कृष्णपक्षे - अथ कृष्णस्वरूपं धेनुकवधं चाह - यः वेदेऽस्ति वेदे प्रतिपादितो-
sस्ति स नृषु वत्सपोऽभूत् । अनेन वत्सपेन कृष्णेन धीरो धेनुकः अवशैः असाध्यैस्तज्जा-
तीयैरन्यैः सह हतः । मारित इत्यर्थः ॥
२०
----१५४
काव्यमाला |
अथ परशुरामो रामं प्रति सक्रोधं वदति--
नगोपगोऽसि क्षर मे पिनाकेऽनायोऽजने धर्मधनेन दानम् ।
नन्दानने धर्मधने जयो ना केनापि मे रक्षसि गोपगो नः ॥
१६ ॥
भो क्षर नश्वर, मेपिनाके त्वं नगोपगः असि । यद्यपि त्वया जीर्ण धनुर्भग्नं तथापि म-
दानते धनुषि नगस्य पर्वतस्योप समीपे गच्छतीति नगोपगः पाषाणस्तत्तुल्योऽसि । मदीय-
धनुषोऽतिगुरुत्वेन निश्चेष्टो भवसीत्यर्थः । एवमेतादृशे त्वयि जनकेन यत्कन्यादानं कृतं
तदयुक्तमित्याह - धर्मधनेन कन्यालक्षणेन अजने यद्दानं सः अनायः । अजनोऽदानपात्रम् ।
एवं अदानपात्रे त्वयि यद्दानं कृतं सः अनायः नयो नीतिस्तत्संबन्धी नायः, न नायः अ-
नायः । अनीतिरित्यर्थः ॥ कृष्णपक्षे -- दैत्यवधं दृष्ट्रा नन्दः कृष्णं स्तौति - भोः कृष्ण, त्वं
नन्दानने नासि । नन्द एव आननं मुख्यो यस्मिन्गोकुले तस्मिन् ना पुरुषः परमात्मा
असि । बलवत्वात् । अतएव किंलक्षणे नन्दानने । धर्मधने जन्मान्तरीयधर्मैरर्जितं तस्मिंस्तथा
नः अस्माकं जयोऽपि त्वमेवासि । केनापि सुकृतविपाकेन गोपगः गोपविशेषेण वर्तमानः
सन् मे इति मां रक्षसि ॥
अथ रामं राज्याधिकारिणं दृष्ट्रा कैकेयी सापलभावं दर्शयतीत्याह--
ततान दाम प्रमदा पदाय नेमे रुचामस्वन सुन्दराक्षी |
क्षीरादसुं न स्वमचारु मेने यदाप दाम प्रमदा नतातः ॥ १७ ॥
आमस्वना अपरिपक्ववचना तथाविधा सुन्दराक्षी कैकेयी पदाय राज्यप्राप्तये यद्दाम
निर्बन्धकारणं ततान विस्तारयामास । स्वपुत्राय राज्यं देयमिति दशरथाय निर्बन्धं चकारे-
त्यर्थः । आमस्वनेति पदेन नेदं मातृकृत्यमिति सूचितम् । अथ कथं दाम ततानेत्याह - इमे
रुचा न रुचा दीया इमे रामादयः पदयोग्या न भवन्ति । तथा तस्याः किं लौकिकं भयं
नास्तीत्याह - प्रमदेति । प्रकृष्टो गर्यो यस्याः सा तथा ॥ कृष्णपक्षे - अथ कदाचित्कृष्णेन
दधिभाण्डे भने दुग्धनाशे जाते यशोदायाः अतिश्रमोऽभूदित्याह - प्रमदा यशोदा क्षीरा-
त्सकाशादसुं प्राणमपि स्वकीयं न मेने । यथा क्षीरे ममता तथा प्राणे मा भूदित्यर्थः ।
अथ कृष्णवन्धनार्थे यद्दाम आप प्राप तदचारु कार्यक्षमं न भवतीति मेने । अतः दामपूर-
नहेतोर्नता नम्रा । परिश्रान्ताभूदित्यर्थः ॥
अथ वनवासार्थं रामे प्रस्थिते सति अहल्योद्धारणप्रसङ्गमाह -
तामितो मत्तसूत्रामा शापादेष विगानताम् ।
---
तां नगाविषदेऽपाशा मात्रासूत्तमतो मिता ॥ १८ ॥
मत्तसूत्रामा तां इतः प्राप्तः मत्तः काममोहितः सूत्रामा इन्द्रस्तां प्रति प्रसिद्धामहत्यां
प्रति गतः । ' सूत्रामा गोत्रभिद्वज्री' इत्यमरः । तथा एप सूत्रामा इन्द्रः शापाद्विगानतां इतः
गौतमकृतात् विगानतां सहस्रभगत्वादिलक्षणां प्राप्तः ॥ कृष्णपक्षे - पूर्वश्लोके यशोदया
कृष्णः दाना बद्ध इति निरूपितं तत्र यमलार्जुनोन्मूलनप्रसङ्गमाह - तां व्यवस्थामनुभूयरामकृष्णविलोमकाव्यम् ।
१९५
नगाविषदे कृष्णे सति यशोदा मात्रासु अपाशा तथा उत्तमतो मिता अभूत् । न गच्छतस्तौ
नौ स्थावरौ वृक्षौ यमलार्जुनौ ताभ्यां अविषममृतं मोक्षः तत्प्रदे कृष्णे सति यशोदा-
मात्रासु दधिदुग्धादिविषयेषु अपाशा अनिर्बन्धा सती उत्तमतः अलौकिककर्म कर्तुः कृ.
ष्णान्मिता समर्यादाभूत् ॥
अथ शूर्पणखायाः प्राप्तायाः नासिकांनिकृन्तनं कृतमिति शालिनीछन्दसाह ----
नासावद्यापत्र पाज्ञाविनोदी धीरोऽनुत्या सस्मितोऽद्याविगीत्या |
त्यागी विद्यातोऽस्मि सत्यानुरोधी दीनोऽविज्ञा पात्रपद्यावसाना ॥ १९ ॥
शूर्पणखा तावन्नासावद्यापत्रपास्ति । नासा नासिका तस्या अवयं विगानं छेदलक्षणं
तत्र अपत्रपा निर्लनास्ति । लक्ष्मणस्तु आज्ञाविनोदी आज्ञया रामाज्ञया विनोदो यस्या-
तिविनोदी | तथा धीरः उदात्तः श्रीरामस्तु अनुत्या शूर्पणखाकृतया स्तुत्या उपालम्भेन
अद्याविगीत्या अकीर्तिख्यापनेन सस्मितोऽभूत् ॥ कृष्णपक्षे- नारदशापादुन्मोचि -
ताभ्यां कुबेरपुत्राभ्यां स्तुतः कृष्णस्तौ प्रति खरूपमाह - अहं विद्यातः ज्ञानतस्त्यागी
ज्ञानप्रदोऽस्मि । तथा सत्यानुरोधी सत्यं परब्रह्म तत्र अनुरोधोऽत्यासक्तिर्यस्य स तथा ।
लोकस्तु दीनः विषयसुखासक्तोऽस्ति । अविज्ञा अविद्या तु पात्रपद्यावसाना पात्रं ज्ञान-
पात्रं मद्भक्तस्तस्य पद्या पद्धतिर्ज्ञानमार्गनिष्टत्वं तेनैवावसानं नाशो यस्याः सा तथोक्ता ।
एवं सति शापनिर्मुक्तिः क्रियत इत्यर्थः ॥
अथ पञ्चवटीवने सपरिग्रहे रामे कृताधिवासे सति किंचिदपूर्वे जातमित्याह -
संभावितं भिक्षुरगादगारं याताधिराप स्वनघाजवंश: ।
शवं जघान स्वपरीधिताया रङ्गादगारक्षुभितं विभासम् ॥ २० ॥
भिक्षुः संभावितमगारमगात् । भिक्षुरूपधरो रावणः संभावितं पूर्वे निर्मायकत्वेन ज्ञातं
अगारं पञ्चवटीस्थलं अगात् । ततः स्वनद्याजवंशः याताधिः सन् आप । सुतरां अनघः निष्पापः
एवंविधोऽजवंशो ब्रह्मवंशो रावणः यातो गतः आधिश्चिन्ता यस्य जानकीं दृष्ट्रा निश्चितः
जानकीं प्राप । निष्पापवंशोत्पन्नोऽप्येतादृशं निन्द्यं पापकर्माकरोदित्याश्चर्यादिति सू-
चितम् ॥ कृष्णपक्षेपूर्वोपकान्तः कृष्णो रङ्गादङ्गस्थानात्सकाशात् शवं चिन्तयापूर्वमेव
गतप्राणं कंसं जघान । किंभूतम् । अगारक्षुभितम् । अगारं राजकीयपरिवारस्तस्मिन्क्षु-
भितं सक्रोधम् । एष चाणूरघाती कृष्णो वहिः कथं न निःसार्यत इति । पुनः किंभूतम् ।
विभासं विच्छायं गतकान्तिम् । सद्योऽमृतचिह्नयुतमित्यर्थः । अथ कस्माद्धेतोर्जघाने त्याह--
स्वपराधितायाः । अपराधिनो भावः अपराधिता सुतरामपराधिता तस्यास्तथा । पितृ-
निर्बन्धाग्रजहनन पूतना दिकूटरचनादयो येऽपराधास्तत्कर्तृत्वादित्यर्थः ॥
-
अथ मृगयापरावृत्तस्य रामस्य जानकीमपश्यतो निर्वेदमाह-
तयातितारखनयागतं मा लोकापवादद्वितयं पिनाके ।
केनापि यं तद्विवाप कालो मातंगयानस्वरतातियातः ॥ २९ ॥१९६
काव्यमाला ।
I
तया मागतं तथा जानक्या मेति धिक् मृषैव गतं निष्क्रान्तम् । अथ सा स्वतो न गता.
बलात्कारेण नीता भविष्यतीत्याह -- किंभूतया । अतितारस्वनया । उच्चैराक्रोशमान-
यापि । एवं तस्यां गतायां पिनाके लोकापवादद्वितयं जातम् । पिनाके पुरुषार्थाधिष्ठाने
लोकापवादद्वितयं अज्ञानेन मृगपृष्ठतो घावनं स्त्रीहानिश्चेति अपवादद्वितयम् जातमित्यर्थः ॥
कृष्णपक्षे --- कंसहननात्पूर्वरङ्गमाह-यं कंसं केनापि प्रकारेण कालः कृतान्तोपमः
कृष्णः अवाप । ननु परब्रह्मस्वरूपस्य कृष्णस्य कंसद्वेषः कथमित्याह --- किंभूतः कालः ।
तद्वित् तदुपस्थितं कंसनिबन्धनं वेत्तीति तद्वित् । अथ स कः प्रकारस्तमाह-- किंभूतः
कालः । मातंगयानस्वरतातियातः । मातंगः कुवलयापीडस्तस्य यानं धावनं स्वरश्च तद्या-
क्रोशस्तमतिलङ्घय यातः । कुवलयापीडं क्रोशन्तं मारयित्वा रङ्ग प्राप्त इत्यर्थः ॥
अथ रामस्य पुनर्जानकीं प्रति निर्वेदोक्तिमाह-
-
शवेऽविदा चित्रकुरङ्गमाला पञ्चवटीनर्म न रोचते वा ।
वातेऽचरो नर्मनटीव चापं लामागरं कुत्रचिदाविवेश ॥ २२ ॥
भो जानकि, अविदा अज्ञानेन मया सह पञ्चावटीनर्म न रोचते वा । येन त्वं गतासी-
त्यर्थः । अथ तदेवाज्ञानं प्रकटयन्नाह---शवे शवीप्रेयराक्षसे चित्रकुरङ्गमालास्तीति माया-
मृगमजानता । मयेत्यर्थः ॥ कृष्णपक्षे - कृष्णस्य सामर्थ्य कंसहननात्पूर्वमेव प्रकटीभूत-
मित्याह -- यः कृष्णः वाते वात्याभूतदैत्ये तृणावर्ते 'अचरः अचलोऽभूत्तथा लामागरं कुत्र -
चिदाविवेश । लामा पूतना तस्याः गरं विषं नर्मेव क्रीडामात्रमिव कुत्रचिदाविवेश । न
कृष्णे अनेन वाल्ये एतावन्तं पुरुषार्थ कृतवान्कि पुनर्यौवने इति सूचितम् । एवमेतदु-
भयं सदृष्टान्तमाह – किमिव । नर्मनटी चापमिव नटी नर्तकीचापं भ्रूभङ्गमात्रं दर्शयति ।
तद्वदित्यर्थः ॥
अथ जानकीं स्कन्धे गृहीत्वा सत्वरं निर्गतस्य रावणस्य जटायुना साक सङ्गोऽभू-
दिति रथोद्धतयाह-
नेह वा क्षिपसि पक्षिकंधरा मालिनी स्वमतमत्त दूयते ।
ते
यदूत्तमतम स्वनीलिमाराधकं क्षिपसि पक्षिवाहने ॥ २३ ॥
जटायुः रावणं प्रति वदति--- भो स्वमतमत्त, इयं मालिनी दूयते । स्वमतं स्वाग्रह-
स्तेन मत्त उन्मत्तः स्वाग्रहमेव करोषि परकीयविचारं न शृणोषि । असावधानत्वादि-
त्यर्थः । मालिनी अतिसुकुमारा जानकी दूयते क्लेशं प्राप्नोति । किंभूता पक्षिकंधरा ।
पक्षिणि स्वपक्षपातिनि मयि कंधरा मन्या यस्याः सा तां इह मत्स्थाने न क्षिपसि वा न
मुञ्चति वा । तर्हि सङ्ग्रामेण मोचयिष्यामीति तात्पर्यार्थः ॥ कृष्णपक्षे - कंसवधे कृते
उद्धवाक्रूरादयः कृष्णं स्तुवन्ति भो यदूत्तमतम, स्वनीलिमाराधकं स्वस्य नी-
लिमा तं आराधयतीति स्वनीलिमाराधकं पुरुषं ते पक्षिवाहने क्षिपसि । यदुषु उत्तमतम
श्रेष्टतम त्वदनुस्मृतिं कुर्वाणं पुरुषं ते पक्षिवाहने गरुडः तस्मिन् क्षिपसि आरोहयति ।
-