९२
काव्यमाला |
एषोऽपि यामनुसरं भते यशांसि
•
तामेव विश्वसिमि देवि तवानुकम्पाम् ॥ ९२ ॥
अ कलङ्करहिता करुणैव शंभो-
रर्धं गुणास्तदितरे सकलाः समेताः ।
इत्यम्व संप्रति किल स्फुरितं रहस्यं
संपश्यतो मम भवन्मयमैशमर्धम् ॥ ९३ ॥
अम्व भ्रुवोस्तव विचेष्टितमप्रमत्तं
संपश्यतां निजनिजार्थनिदेशहेतोः ।
तन्मूलदेश निहिता निभृता सुराणां
दृष्टिः प्रयाति मृगनाभिविशेषकत्वम् ॥ ९४ ॥
सारं कणं कणमघर्मरुचां सहस्रा-
त्संगृह्य निर्मितमिदं तव वक्त्रबिम्बम् ।
तावत्सुधाकरकलङ्ककुलानि पश्चा-
दन्यत्र देवि निहितानि कचापदेशात् ॥ ९५ ॥
विन्यस्तमिन्द्रमणिकन्दलसुन्दरेषु
केशेषु ते स्फटिकनिर्मलमिन्दुखण्डम् |
आधारसंगतिवशादसितायमान-
मिन्दीवरच्छदवतंसदशां बिभर्ति ॥ ९६ ॥
चिन्तामणिस्त्रिभुवनेश्वरि कौस्तुभश्च
ख्यातौ मणी तव गृहाङ्कणकुट्टिमस्थौ ।
किं रत्नमन्यदुपलभ्य किरीटकोटिं
वाचस्पतिप्रभृतयस्तव वर्णयन्तु ॥ ९७ ॥
प्रादुर्भवत्तरणिविम्बशतारुणानि
पर्याप्तशीतकिरणायुतशीतलानि ।
शृङ्गारसारपरिवाहमयानि मात -
रङ्गानि केऽपि चरमे जनुपि स्मरन्ति ॥ ९८ ॥
१. 'पश्यदन्यत्र देवि' क. २. ' वाचस्पतिप्रभृतयस्तव कर्णयन्ति' ख.आनन्दसागरस्तवः ।
९३
प्रत्यग्रकुङ्कुमरसाकलिताङ्गरागं
प्रत्यङ्गदत्तमणिभूषणजालरम्यम् ।
ताम्बूलपूरितमुखं तरुणेन्दुचूडं
सर्वारुणं किमपि वस्तु ममाविरस्तु ॥ ९९ ॥
अर्धे स्त्रियस्त्रिभुवने सचराचरेऽस्मि -
नर्वै पुमांस इति दर्शयितुं भवत्या ।
स्त्रीपुंसलक्षणमिदं वपुरावृतं य-
तेनासि देवि विदिता त्रिजगच्छरीरा ॥ १०० ॥
निर्मासि संहरसि निर्वहसि त्रिलोकीं
वृत्तान्तमेतमपि वेत्ति न वा महेशः ।
तस्येश्वरस्य गिरिजे तव साहचर्या -
ज्जातः श्रुतिष्वपि जगज्जनकत्ववादः ॥ १०१ ॥
सत्तास्यखण्डसुखसंविदसि त्रिलोकी -
सर्गस्थितिप्रतिहतिध्वपि निर्व्यपेक्षा ।
त्वामन्तरेण शिव इत्यवशिष्यते कि -
मधे शिवस्य भवतीत्यनभिज्ञवादः ॥ १०२ ॥
नास्मित्र विस्तपति नात्र विवाति वातो
नास्य प्रवृत्तिमपि वेद जगत्समस्तम् ।
अन्तःपुरं तदिदमीदृशमन्तकारे-
रस्मादृशास्तु सुखमत्र चरन्ति वालाः ॥ १०३ ॥
त्वत्संनिधानरहितो मम मास्तु देश-
स्त्वत्तत्त्वबोधरहिता मम मास्तु विद्या ।
त्वत्पादभक्तिरहितो मम मास्तु वंश -
स्त्वच्चिन्तया विरहितं मम मास्तु चायुः ॥ १०४ ॥
त्वं देवि यागसि ताहगसि त्वमीह-
गेषेति वक्तुमिव वोद्धुमपि क्षमः कः ।
१. 'संसरक्षि' क.९४
काव्यमाला |
मामेव तावदविदन्नतिपामरोऽहं
मातः स्तुतिं त्वयि समर्पयितुं विलज्जे ॥ १०९ ॥
काचित्कृता कृतिरिति त्वयि सार्पितेति
कापि प्रमोदकणिका मम नान्तरङ्गे ।
मौढ्यं मदीयमिह यद्विदितं ममैव
किं त्वम् विश्वसिमि दीनशरण्यतां ते ॥ १०६ ॥
कालानपास्य विषुवायनसंक्रमादी-
नस्तंगते हिमकरे च दिवाकरे च ।
अम्ब स्मरेयमपि ते चरणारविन्द-
मानन्दलक्षणमपास्तसमस्तभेदम् ॥ १०७ ॥
चतुरध्यायी रूपं कलहंसव्यञ्जनं जगन्मातुः ।
अपरब्रह्ममयं वपुरन्तः शशिखण्डमण्डनमुपासे ॥ १०८ ॥
इति श्रीमद्भरद्वाज कुलजलधिकौस्तुभश्रीकण्ठमतप्रतिष्ठापनाचार्यचतुरधिकशतप्रबन्ध-
निर्वाहक श्रीमन्महाव्रतयाजिश्रीमदप्पयदीक्षितसोदर्याच्चादीक्षितपौत्रेण श्रीनारायण-
दीक्षितात्मजेन भूमीदेवीगर्भसंभूतेन श्रीनीलकण्ठदीक्षितेन
विरचितासु कृतिष्वानन्दसागरस्तवः संपूर्णः ।
श्रीलोलिम्बराजकृतं
हरिविलासम् ।
प्रथमः सर्गः ।
रचयति सहसा यच्चित्रमेतं प्रपञ्चं
प्रशमयति च तद्वत्केनचित्कौतुकेन ।
अविदितमपरैस्तच्चण्डमुण्डादिनाना-
दनुजदलनदक्षं शर्वसर्वस्वमव्यात् ॥ १ ॥
१. 'विपयावन संक्रमादी' ख. २. आर्येयं ख- पुस्तके नास्ति. ३. "आसी-
त्खलु भोजराजमहीपालसमकालिकसूर्यनामधेयनृपतिकिशोरस्वकीर्तिकदम्बधवलितदि-
गन्तवृन्दविद्वगुणगणविवेकसहृदय हरिहरपदाभिधेयभूभर्तृसभायामनेक विद्याकुशलः कविकु -
लावतंसो दाक्षिणात्यभूसुरो दिवाकरसूरिस्नुर्लोलिम्बराजो नाम । अनेन च प्राप्त-
यौवनदशेनापि निरपत्यस्वज्येष्ठ भ्रातृकृतसुत निर्विशेषलालनेन चिरकालं विद्यामनभ्यस्यता१ सर्गः ]
हरिविलासम् ।
यदपि मत्कविता गुणवर्जिता तदपि साधुसुखाय भविष्यति ।
इह निमित्तमिदं यदुदीर्यते हरिकथा कलिकल्मषनाशिनी ॥ २ ॥
रे रे खलाः शृणुत मद्वचनं समस्ताः
स्वर्गे सुधारित सुलभा न तु सा भवद्भिः ।
कुर्मस्तत्र भवतामुपकारकारि
काव्यामृतं पिवत तत्परमादरेण ॥ ३ ॥
सुरासुरानुग्रहनिग्रहार्थं कृपागृहं विग्रहमदधानः ।
श्रीकेशवः शैशवमेत्य नन्दगोपाल गेहाभैरणं बभूव ॥ ४ ॥
९१
विषयासक्तमनस्कतया विक्षिप्तचित्तेन भोजनसमय एव सदनमुपसर्पता धनार्जनार्थे देशा-
न्तरेषु भ्राम्यतोऽग्रजस्य वियोगभरसंतप्तमानस्तत्पत्नी करापहृतभोजनपात्रेण 'याहि दुर्वि-
नीत, विफलमियत्कालं परिपोषितोऽसि' इति श्रुतहृदय भेदिदुर्वचसा तथा व्यपादि यथा वि-
हायाखिल विषयानतिचिरसमयमधिकदत्तचित्ततयाति कष्टेन विविधविद्यासंपत्त्यर्थे सप्तशृङ्गेति
प्रसिद्धदक्षिणदिग्भूधरो परिविराजमानाष्टादशभुजमहिषासुरमर्दिनी सेवनमात्तवहलविश्वासम-
कारि । येन निजजननिखिलमनीषितपूरणकरणदृढव्रतजगदम्बिकाकृता 'तथास्तु' इति वा-
क्यव्यञ्जिता प्रसन्नतानेन स्वल्पेनैवाने हसासादीति जनश्रुतिः । ततः प्रभृत्यध्येकघटिकान्त-
रालमुत्तमकाव्य परिगणनीयशतपद्यनिर्माणसामर्थ्य भागभूत् । तथा च तत्कृतवैद्यजीवनगतप-
द्यम्--'रत्नं वामदृशां दृशां सुखकरं श्रीसप्तगृङ्गास्पदं स्पष्टाष्टादशबाहु तद्भगवतो भर्गस्य भाग्यं
भजे । यद्भक्तेन मया घटस्तनि घटीमध्ये समुत्पाद्यते पद्यानां शतमङ्गनाधरसुधास्पर्धावि-
धानोरम् ॥' इति । न केवलमेतावदेव, किंतु नानाविद्यापारावारपारीणतापि । तथा च त-
त्रैव -- 'आयुर्वेदवचोविचारसमये धन्वन्तरिः केवलं सीमा गानविदां दिवाकरसुधाम्भोधि-
त्रियामापतिः । उत्तंसः कविताकृतां मतिमतां भूभृत्सभाभूषणं कान्तोत्त्याकृत वैद्यजी -
वनमिदं लोलिम्बराजः कविः ॥' इति । भोजराजसंलापपद्येनास्य तत्समयजीवनमवसी-
यते । तत्पद्यं यथा- 'भो लोलिम्बकवे कुरु प्रणमनं किं स्थाणुवत्स्थीयते कस्मै भोजनृपाल
बालशशिने नायं शशी वर्तते । किं तद्योनि विभाति चास्तसमये चण्डद्युतेर्वाजिनः पाद-
त्राणमिदं जवाद्विगलितं खे राजतं राजते ॥' इति च । अथ प्राप्तभगवतीप्रसादोऽयम-
तिचमत्कृति कारिकाव्यामृतधाराप्रसारशक्तिमान्मनोहरान्काव्यवैद्यक निबन्धान्प्रणिनायेति ।
तत्र वैद्यके सुप्रसिद्धं वैद्यजीवनं नामैकम्, अपरश्च वैद्यावतंसो नाम । काव्येषु तु केवल-
मस्य महाविपश्चितो नन्द सद्मप्राप्तिमारभ्योद्धवसंदेशपर्यन्तं हरिलीलावर्णनपरं हरिविलास-
नामकमुपमोत्प्रेक्षारूपकादिरमणीयालंकार भूषितमेकमेव नातिप्रसिद्धं कोविदजनमनोविनो-
दक्षममुपलभ्यते ॥” इति काशीविद्यासुधानिधौ (Vol. II. No.16) बेचनरामशर्मा.
१. 'कृपावहम्' ख. २. 'आददानः ' ख. ३. 'भरणीवभूव' ख.९६
काव्यमाला ।
अङ्घ्रिपल्लवरुचानुरञ्जिता रिङ्गतो भगवतो मुरद्विषः ।
१
अङ्गणेषु निचिताः सितोपलाः पद्मरागपदवीं प्रपेदिरे ।। १ ।।
परिस्फुरत्कैरवकोशकल्पः कृष्णस्य पाणौ नवनीतगोलः ।
नीतां श्रियं याचितुमाननेन समागतश्चन्द्र इवावभासे ॥ ६ ॥
भगवति यदुनाथे नन्दसद्मावतीर्णे
फलदलमुकुलश्रीः शाखिनां सर्वदासीत् ।
प्रतिदिनमधिकाभूद्गोधनानां समृद्धिः
क्षणमपि न ववाधे व्याधिराधिश्च कंचित् ॥ ७ ॥
सुकृतं किमकारि नन्दपल्या किमु नन्देन वयं न तत्प्रतीमः ।
विजहार जगद्गुरुर्यदङ्के नवपङ्केरुहलोचनो मुकुन्दः ॥ ८ ॥
मुहुरिति विलपन्ती कुत्र पुत्रः प्रयातो
द्रुतगति बहिरन्तः पर्यटन्ती समन्तात् ।
मरकतमणिमह्यां नाविदन्नन्द पत्नी
स्फुटमपि घनकृष्णं बालकृष्णं कदाचित् ॥ ९
कस्याश्चिदालिङ्गितवालकायाः प्रतिप्रतीकं प्रचुरोत्सवायाः ।
कस्तूरिकाङ्क्षिप्तमिव प्रकामं वक्षो मृगाक्ष्याः क्षणमात्रमासीत् ॥ १० ॥
मृगमद तिलकोऽस्य क्रीडतो घर्ममध्ये
व्यरुचदमलसान्द्रस्वेदविन्द्वन्तरस्थः ।
उड्डुभिरिव निरुद्धो वक्रनक्षत्रभर्तुः
कलितगिलनशङ्कैः सैंहिकेयः समन्तात् ॥ ११
नन्दश्चिदानन्दमयस्य तस्य मायानुरूपस्य परावरस्य ।
आलिङ्गनाद्यत्सुखमापदन्तस्तज्ज्ञानभाजोऽनुभवन्ति नान्ये ॥ १२ ॥
कन्दुकद्वयमतीव सुन्दरं राधिकोरसि निरीक्षितं मया ।
रन्तुमत्र मम तत्प्रदीयतां स ब्रुवन्निति बहूनहासयत् ॥ १३ ॥
१. 'निहिताः सिताः शिलाः' ग. २. 'माधवायाः' ग. ३. 'रसनिर्भरायाः ख.
४. 'लिप्तम्' ख.