२
काव्यमाला |
हे श्रीमातः, ते वपुमैं स्वान्ते स्फुरतु । कथंभूतं वपुः । उद्यद्भानुसहस्रनूतनजपापुष्पप्र-
भम् । पुनः कीदृशम् । त्रिलोकी महासौन्दर्यार्णवमन्थनोद्भवसुधाप्राचुर्यवर्णोज्ज्वलम्, त्रिलो-
कनिलयम्, ज्योतिर्मयम्, वाङ्मयं चेत्यन्वयः । हे श्रीमातर्फे श्रीजननि । हे त्रिपुरे त्रितयमा
रूपे । परात्परतरे सूक्ष्मात्सूक्ष्मे । देवि दिव्यक्रीडारसपरे । त्रिलोकीमहासौन्दर्यार्णवम-
न्थनोद्भवसुधाप्राचुर्यवर्णोज्ज्वलम् त्रिलोकी त्रयाणां लोकानां समाहारस्तस्या महासौ-
न्दर्यमेवार्णवस्तन्मन्थनोद्भवायाः सुधायाः प्राचुर्यस्य यो वर्णोऽत्युज्ज्वलत्वं तद्वत् इत्यनेन
वाग्भवकूटदेवताभावना प्रतिपादिता । उद्यद्भानुसहस्रनूतनजपापुष्पप्रभम् उद्यद्भानवो
बालार्कास्तेषां सहस्राणि नूतनजपापुष्पाणि च अनुदितसूर्यकालीनो जपापुष्पाणि च तेषां
प्रभव प्रभा यस्य इत्यनेन कामराजकूटदेवताभावना प्रतिपादिता । ते श्रीमहात्रिपुरसु-
न्दर्याः । वपुः स्वरूपम् । स्वान्ते हृदये । मे उपासकस्य । स्फुरतु भावनागोचरं भवतु ।
त्रिलोकनिलयम् त्रिलोकं नितरां लीयते यस्मिन् यच्छायायां मग्नं भवति । अथवा त्रिलो-
कस्य निलयमुत्पत्तिस्थानं कामकलारूपम् । वामकेश्वरतन्त्रादौ कामकलाक्षरादेव सृष्टया -
देरुक्तत्वात् । एतद्विवरणं कामराजकूटप्रभाववर्णने षष्ठश्लोके वक्ष्यति च । ज्योतिर्मयं
ज्योतींषि सूर्याग्निसोमादीनि तन्मयम् । वाङ्मयं परापश्यन्तीमध्यमावैखरीरूपम् ।
तृतीयकूटस्य सौभाग्यप्रदत्वाज्ज्योतिर्मयत्वं सारस्वतत्वाद्वाङ्मयत्वं च ज्योतिषः सामयजुः -
शुक्लभास्वरत्वात् । अनेन तृतीय कूटभावना प्रतिपादिता । एवं महात्रिपुरसुन्दरीरूपस्य
त्रिविधभावनयावश्यं सौभाग्यं वाक्प्रदत्वं प्रतिपादितम् । अतः परं विद्योद्धारपक्षे व्याख्या-
नम् । तत्र श्री श्रीबीजम् मा माया बीजम्, अतोऽतः परं त्रिपुरा त्रिबीजवती । बाला-
द्वयं तु संप्रदायबलात्, अन्तर्मुखैरेव ज्ञेयम् । ई प्रणवः । एतद्विवरणमष्टमश्लोकव्याख्याने
स्फुटीभविष्यति । परात् मायाबीजात्परतरा लक्ष्मी श्रीबीजं देवीति संबुद्धिः । त्रिलोकी
त्रिकूटा तस्यास्त्रितयमात्ररूपतया कूटत्रयेण लोकत्रयव्यापकता प्रसिद्धैव सौन्दर्यपदेन
बालायास्तृतीयं कूटमुदृङ्कितम् । अर्णवोद्भवसुधाप्राचुर्यवर्णोज्ज्वलमिति पदेन बालाया
वाग्भवं सूचितं तस्यामृतमयत्वेन वाक्पदत्वात् । उद्यदादिपदेन बालायाः कामकूटत्वं
संभावितं तस्य सिन्दूरवर्णत्वेन वश्यप्रदत्वात् । ते वपुरित्यनेन मायाबीजं स्वान्ते स्वस्या
विद्याया अन्ते मे इत्यत्र माशब्देन श्रीबीजम् ईशब्द: कामकलावाचकः । एवंरूपं महा-
विद्याश्रीषोडशाक्षरी स्वरूपं साधकस्य हृदये स्फुरत्विति । इदं सर्वथैव गोप्यमपि मया
सांकेतिक शब्दैः शिष्टानां साधकानां परितोषार्थ प्रकटीकृतम् ॥
इदानीं मूलाधारचक्रस्थितां सकलविद्यामन्त्रचक्रकारणभूतां मूलाधारादिचक्रविभेदेन
क्रमेण सहस्रदलकमलकर्णिकान्तर्महामध्यत्रिकोणसिंहासननिविष्टां चिद्रूपिणीं प्रस्तौति -
आदिक्षान्त समस्तवर्णमणिप्रोते वितानप्रभे
ब्रह्मादिप्रतिमाभिकीलितषडाधाराब्जकक्षोन्नते ।
ब्रह्माण्डा महासने जननि ते मूर्ति भजे चिन्मयीं
सौषुम्णायतपीतपङ्कजमहामध्यत्रिकोणस्थिताम् ॥ २ ॥
→त्रिपुरामहिमस्तोत्रम् |
m
हे जननि, सौषुम्णायतपीतपङ्कजमहामध्यत्रिकोणस्थितां ते मूर्ति ब्रह्माण्डाब्जमहासने-
Sहं भजे इत्यन्वयः । आदिक्षान्तसमस्तवर्णसुमणिप्रोते आदयोऽकारादयः, क्षान्ताः
क्षकारान्ताः समस्ताः पञ्चाशद्वर्णाः स्वरव्यञ्जनात्मकास्त एव सुमणयो मुक्ताफलप्रायास्ते
प्रोता गुम्फिता यस्मिन् । वितानप्रभे वितानवत्प्रभा शोभा यस्य, अत्युज्ज्वलत्वादतिवि-
स्वतत्वाच्च । ब्रह्मादिप्रतिमाभिकीलितषडाधाराव्जकक्षोन्नते ब्रह्मादिप्रतिमाभिरभिकीलिता
मण्डिताः षडाधाराणां षोडशदलद्विदलान्तकक्षाः कर्णिकारूपमध्यप्रदेशास्तत्रोन्नते ।
ब्रह्माण्डाव्जमहासने ब्रह्माण्डं ब्रह्मरन्ध्रस्थानं तत्राब्जं नाम सहस्रदलं कमलं तत्र महासनं
तदन्तर्गतकर्णिकामध्यवर्ति महात्रिकोणं तदेव महासनं तस्मिन् । मूर्ति कुण्डलिनीरूपां
चिन्मयीं ज्ञानात्मिकां सौषुम्णायतपीतपङ्कजमहामध्यत्रिकोणस्थितां सौपुम्णं सुषुम्णासंबन्धि
आयतं विस्तृतं पीतं हरिद्राभं पङ्कजं कमलं तस्मिन्महामध्यं कर्णिकास्थानं तत्र त्रिको-
णमकथादिवर्णमयत्रिरेखं तत्र स्थितां तत्रत्यबिन्दुरूपस्वयंभूलिङ्गं परिवेष्टय सार्धत्रिवलयेन
भुजगीमिव सुप्तामिति । समस्तवर्णसुमणिप्रोत इति कोऽर्थः - ब्रह्माण्डाब्जमहासनं नाम
सहस्रदलं कमलं तस्य नालरूपा सुषुम्णानाडी मूलाधारचतुर्दलकमलान्तर्गतं त्रिकोणं
कन्दरूपं षडाधारकमलपत्रेषु ते पञ्चाशद्वर्णाः स्थूलवर्णकारणभूता देहे प्राणप्रवेशावधि प्रा-
निर्गमनकालपर्यन्तं सर्वदेव मणिवत्कीलितप्रायास्तिष्ठन्तीत्यर्थः । सांप्रदायिकैर्यदान्तर्मा-
लया जपः क्रियते तदा सुषुम्णां सूत्रस्थाने परिभाव्यैकपञ्चाशन्माटकावर्णान्मणीन्विभाव्य
मूलाधारादिब्रह्मरन्ध्रपर्यन्तमकारादि क्षकारान्तं मनसा प्रजप्य पुनः क्षकारमारभ्य ब्रह्म-
रन्ध्रान्मूलाधारपर्यन्तं च प्रजप्य शतसंख्या समाप्यते, [ते]न विद्या वीर्यवती भवतीति ।
इदं परमरहस्यं गुह्याद्गुह्यं शिष्टानां साधकानां परितोषार्थमत्र लिखितं गुरुभिः क्षन्त-
व्यम् । यथाश्रुतोऽर्थस्तु मुनीनां योगीश्वराणां संभवत्येव । यदा योगाग्निना परिप्लानना
कुण्डलिनी शक्तिर्मूलाधारादधोगतत्रिकोणादुत्थाय षडाधारभेदेन क्रमेण सुषुम्णारन्ध्रद्वारा
सहस्रदलकमलं प्राप्य परिभ्रमति तदा तदन्तर्गतचिच्चन्द्रमण्डलस्रावितामृतबिन्दुरूप-
मातृकाक्षराणि सुषुम्णाख्यत्रह्मसूत्रद्वारा तत्तदाधारगततत्तद्देवताभिषेकपूर्वकमूलाधारत्रि-
कोणपर्यन्तं निरन्तरं परिगलन्ती तस्मिन्काले सहस्रदलकमलरूपवितानमध्यगतसुषुम्णा-
ब्रह्मसूत्रे मुक्तामणिप्रोतस्रग्रूपता भातीति । षडाधारवर्णनं तत्तच्चक्रे चित्तनिवेशनफलं
चोक्तं नागभहै:-~~'अथाधारपङ्केरुहाण्यत्र वक्ष्ये सुषुम्णान्तरस्थानि संक्षेपतोऽहम्' इत्यादि,
'पुनरुत्थापनमप्ययोमृतस्य' इत्यन्तं त्रिपुरासारे पञ्चमपटलस्यादितो द्रष्टव्यमिति ॥
अतः परं सकलशब्दजालप्रकाशार्कसंकेतसारविद्यादिभूतं केवलं द्वादशस्वररूपं वाग्भव-
मभिवन्दनपूर्वकं प्रस्तौति----
वन्दे वाग्भवमैन्दवात्मसदृशं वेदादिविद्या गिरो
भाषा देशसमुद्भवाः पशुगताश्छन्दांसि सप्त स्वरान् ।
तालान्पञ्च महाध्वनीन्प्रकटयत्यात्मप्रसारेण य-
तद्वीजं पदवाक्यमानजनकं श्रीमातृके ते परम् || ३ ||४
काव्यमाला ।
हे श्रीमातृके, ते तद्वाग्भवं बीजमहं वन्दे । कथंभूतम् । ऐन्दवात्मसदृशम् । पुनः कथं-
भूतं तत् । यदात्मप्रसारेणेदं सर्वे शब्दजालं प्रकटयति । पुनः कीदृशम् । पदवाक्यमान-
जनकम् । इत्यन्वयः । वन्दे अभिवादयामि । वाग्भवमृग्यजुः सान्नामाक्षरत्रयसमुदाय-
रूपम् । ऐन्दवात्मसदृशम् इन्दोरिदमैन्दवं चन्द्रमण्डलं तस्यात्मा अमृतं तत्सदृशम्, वा •
ग्भवस्याप्यमृतप्रायाक्षरस्रावित्वात् । वेदादिविद्यागिरो वेदस्मृतिशास्त्रपुराणागमादीनां श
ब्दपारावाररूपाः । भाषाः संस्कृतप्राकृतपैशाचिकाः । देशसमुद्भवास्तत्तद्देशगतमनुष्याणां
कवित्वव्यवहारक्षमाः । पशुगताः पशुपक्षिव्यवहारयोग्याः । छन्दांसि अनुष्टुवादीनि ।
सप्त स्वरान् निषादादीन् । तालान् ध्रुवाद्यान् । पश्च महाध्वनीन् भेर्यादीन् । प्रकटयति
व्यक्तीकरोति । आत्मप्रसारण आत्मनोऽमृतस्य प्रसारः प्रस्रवणं तेन । यत् यस्मात् । सर्व
शब्दजालं प्रसरति । तत् तस्मात् । बीजं बीजप्रायम् । पदवाक्यमानजनकं पदमक्षरसमु-
दायरूपम्, वाक्यं पदसमुदायरूपम्, मानानि प्रत्यक्षानुमानोपमानशब्दादीनि तेषां जनकं
प्रादुर्भावकारकम् । श्रीमातृके सकलशब्दजालमातृभूते । पञ्चाशद्वर्णरूपायाः परमुत्कृष्टम् ॥
पूर्व संकेतसारविद्यादिमं वाग्भवं प्रणम्येदानीं चतुर्विधपाण्डित्यमहाकाव्यरचनसाम-
र्थ्यप्रदं बालाविद्यादिमं वाग्भवं प्रस्तौति-
त्रैलोक्यस्फुटमन्त्रतन्त्रमहिमां नाप्नोति शश्वद्विना
यद्वीजं व्यवहारजालमखिलं नास्त्येव मातस्तव ।
तज्जाप्यस्मरणप्रसक्तिसुमतिः सर्वज्ञतां प्राप्य कः
,
शब्दब्रह्मनिवासभूतंवदनो नेन्द्रादिभिः स्पर्धते ॥ ४ ॥
१
हे मातः, तव तद्वाग्भवबीजं विना कोऽपि त्रैलोक्यस्फुटमन्त्रतन्त्रमहिमां शश्वन्नाप्नोति ।
किंच तव तद्वीजं विना लोकेष्वखिलं व्यवहारजालं नास्त्येव । अन्यच्च तजाप्यस्मरण-
प्रसक्तिसुमतिः सन् सर्वज्ञतां प्राप्येन्द्रादिभिः सह को न स्पर्धते । अपि तु स्पर्धत्ये (त
ए) वेत्यन्वयः । त्रैलोक्यस्फुटमन्त्रतन्त्रमहिमां त्रैलोक्ये स्वर्गमृत्युपातालेषु स्फुटा: (टां)
सुरासुरमनुष्यमनोरञ्जनयोग्याः (ग्यां) मन्त्राणामुपदिष्टानुपदिष्टानाम्, तन्त्राणां पठितानाम्,
महिमां सामर्थ्यम् । मन्त्राणां सामर्थ्य शापानुग्रहादिकम् । तन्त्रसामर्थ्यं व्याख्यातृत्वम् ।
नामोति कश्चिदपि नावगच्छतीत्यर्थः । शश्वन्निरन्तरम् । तद्वीजं विना वाग्भवबीजसाधन-
मन्तरेण । व्यवहारजालं तूत्थानेोपवेशनदानोपादानक्रयविक्रयशुद्धाशुद्धाद्यपारम् । अखिलं सां..
सारिकपारमार्थिकम् । (तद्वीजं विना ) । नास्त्येव न संभवत्येव । एवकारोऽत्रान्ययोग-
व्यवच्छेदार्थकः । मातर्जननि, तव वागीश्वर्याः । तनाप्यस्मरणप्रसक्तिसुमतिस्तस्य वाग्भ-
वस्य जाप्यं विध्युक्तप्रकारेण स्मरणं यदा तदा शयनोपवेशन भ्रमणकालेऽपि मानसिकमेच
तत्र प्रसक्तिस्तत्परता तया सुमतिः सर्वशास्त्राभिनिविष्टः । सर्वज्ञतां वागीश्वरताम् ।
१. 'प्रसक्त' ख. २. 'सेन्द्रा' ख..
त्रिपुरामहिमस्तोत्रम् |
५
प्राप्य लब्ध्वा । कः यःकश्चित् । शब्दब्रह्मनिवासभूतवदनः शब्दब्रह्म सकलप्राणिगतचैत-
न्यभूता चिच्छक्तिः । तस्या निवासभूतं मन्दिरप्रायं वदनं यस्य । नकारोऽत्राप्रसक्तिनिरा-
सकः । इन्द्रादिभिः सुरेशमुख्यैः सह स्पर्धते ईर्ष्या कर्तु क्षमते । 'अकारो वै सर्ववाक्'
इति श्रुतेः ॥
पूर्वस्मिलोके संपूर्ण वाग्भवं स्तुत्वेदानीं वाग्भवकूटोपरितनमात्रां कुण्डलिनीं प्रस्तौति--
मात्रा यात्र विराजतेऽतिविशदा तामष्टधा मातृकां
शक्ति कुण्डलिनीं चतुर्विधतनुं यस्तत्त्वविन्मन्यते ।
सोऽविद्याखिलजन्मकर्मदुरितारण्यं प्रवोधाग्निना
भस्मीकृत्य विकल्पजालमखिलं मातः पदं तद्ब्रजेत् ॥ ५ ॥
हे मातर् अत्र या मात्रा विराजते तां कुण्डलिनीं शक्तिमष्टविधमातृकां च यो मन्यते,
स तत्पदं व्रजेदित्यन्वयः । मात्रा या सामवेदाद्यक्षररूपा बीजाङ्कुरप्राया विश्वप्रपञ्चस्य मा-
तृभूता । अत्र वाग्भवे । विराजते विद्योतते । अतिविशदा विस्पष्टा । तां मात्राम् अ-
ष्टधा वशिन्यादिवर्गष्टकरूपेण । मातृकामेकपञ्चाशद्वर्णमयीम् । शक्ति सृष्टिस्थिति संहृति-
कर्मसमर्थाम् । कुण्डलिनीं सर्वप्राणि मूलाधारवासिनीम् । चतुर्विधतनुमग्निसूर्यसोमसमष्टि-
रूपेण, अग्निकुण्डलिनी मूलाधारे, सूर्यकुण्डलिनी हृदये, सोमकुण्डलिनी भ्रूमध्ये, समष्टि-
कुण्डलिनी मूलाधाराधोगतवाग्भवाकारत्रिकोणे । य: सांप्रदायिकः । तत्त्वविद् आराध्य-
मुखादवगाशेषपरमार्थः । मन्यते जानाति । भावयतीति यावत् । स एवं मननपरायणः ।
. अविद्याखिलजन्मकर्मदुरितारण्यम् अविद्या सांसारिकी वृद्धिः, अखिलजन्मानि भावी-
नि द्विपदचतुष्पदोरगादीनि अखिलकर्माणि संचितारब्धानि, अखिलदुरितानि ज्ञाता -
ज्ञातकृतानि तेषामरण्यं भयानकत्वात् । प्रबोधामिना विज्ञानानलेन भस्मीकृत्य निर्द-
ग्ध्वा (ह्य ) । विकल्पजालं कल्पनानानावासना: । अखिलं सांसारिक पारमार्थिकम् ।
मातर्जननि । पदं स्थानम् । तदनिर्वचनीयम् । सर्व संमतम् । उक्तं च नागभहै: - 'ए-
तस्याः परतः परात् परतरं निर्वाणशक्तेः पदं शैवं शाश्वतमप्रमेयमचलं नित्योदितं निर्म-
लम् । तद्विष्णोः पदमित्युशन्ति सुधियः केचित्पदं ब्रह्मणः केचिद्धंसपदं निरञ्जनपदं केचि -
निरालम्बनम् ॥' इति । व्रजेत् प्राप्नुयात् ॥
इदानी संकेतसारविद्याया द्वितीयाक्षरं कामबीजत्वेन प्रस्तौति-
तत्ते मध्यमबीजमन्त्र कलयाम्यादित्यवर्ण क्रिया-
ज्ञानेच्छादिमनन्तशक्तिविभवव्यक्ति व्यनक्ति स्फुटम् ।
उत्पत्तिस्थितिकल्पकल्पिततनु स्वात्मप्रसारेण य-
त्काम्यं ब्रह्महरीश्वरादिविबुधैः कामं क्रियायोजितैः ॥ ६ ॥
१. 'यत्ते' ख.,
Que
काव्यमाला |
हे अम्ब, तत्ते मध्यमत्रीजमादित्यवर्ण क्रियाज्ञानेच्छा दिमुत्पत्तिस्थितिकल्पकल्पिततनु
ब्रह्महरीश्वरादिविबुधैः काम्यं चाहं कलयामि । कथंभूतं तत् । यत्स्फुटमनन्तशक्तिविभ-
वव्यक्ति व्यनक्तीत्यन्वयः । तत् तस्मात् । ते संकेतसारायाः । मध्यमवीजं केवलेकार-
रूपम् । अम्ब जननि, कलयामि जानामि । आदित्यवर्ण बालार्कनिभम् । क्रियाज्ञाने-
च्छादिम् इच्छाशक्तिज्ञानशक्ति क्रियाशक्तीनां निदानभूतम् । एतासां कामकलाबिन्दुत्रया--
विर्भूतत्वात् । अनन्तशक्तिविभवव्यक्तिम् अनन्तानां शक्तीनां विभवः सामर्थ्य तस्य व्य-
क्तिर्ज्ञानम् । व्यनक्ति प्रकटीकरोति । स्फुटं प्रत्यक्षतया । उत्पत्तिस्थितिकल्पकल्पिततनु
उत्पत्तिः सृष्टिः, स्थितिः पालनम्, कल्पः संहार:, तेषु कल्पिताः प्रादुर्भाविता वामाज्ये-
ष्ठारौद्री प्रधानानि ब्रह्मविष्णुरुद्राणां तनवो येन । स्वात्मप्रसारण स्वस्य कामकलाक्षरस्य,
आत्मा धामत्रयरूपं बिन्दुत्रयम्, तस्य प्रसारः स्फुरणम् । इदमुपलक्षणम् - कामकलाक्ष-
रस्य त्रितयमात्रकारणत्वेन इच्छा ज्ञानक्रिया वामाज्येष्ठारौद्री प्रधाना ब्रह्मविष्णुरुद्राः सूर्य-
सोमानयः अकारोकारमकाराः । लोकत्रयं पीठत्रयं लिङ्गत्रयं कालत्रयं वेदत्रयं वह्नित्रयं
स्वरत्रयं च सर्वमुत्पन्नमित्यष्टादशश्लोके वक्ष्यति । यत् यस्मात्कारणात् । काम्यमुपास्यम् ।
ब्रह्महरीश्वरादिविबुधैः आदिशब्देन इन्द्रचन्द्रकुबेरसूर्याः । अन्यैश्च । कामं निश्चितम् ।
क्रियायोजितैः क्रियाः सृष्टिस्थितिसंहृतिरूपाः, तासु योजितैर्नियमितैः । एतद्विवरणं वा-
मकेश्वरतन्त्रे विस्तरेणोक्तम् । मयात्र ग्रन्थगौरवभयान्न लिख्यते । अथवा कलयामि क-
कारलकारयुक्तं करोमि । तेन बालाया मध्यमबीजं कामराजाख्यं भवति ॥
अत एव तत्कामराजत्रीजसामर्थ्य वर्णनपुरःसरं तमेव प्रणमति -
कामान्कारणतां गतानगणितान्कार्यैरनेकैर्मही-
-
मुख्यैः सर्वमनोगतानधिगतान्मानैरनेकैः स्फुटम् ।
कामक्रोधसुलोभमोहमदमात्सर्यारिषट्कं च य-
द्वीजं भ्राजयति प्रणौमि तदहं ते साधु कामेश्वरि ॥ ७ ॥
हे कामेश्वरि, तव तद्वीजमहं प्रणौमि । तत् किंभूतम् । यत् कारणतां गतान् का-
मानू महीमुख्यैः कार्यैः सहाधिगतान्कामान्मानैः सह कामाद्यरिषट्कं च भ्राजयतीत्यन्वयः ।
कामान् ब्रह्मादिकानां सामर्थ्यरूपान् । कारणतां गतान् तत्तत्कार्यानुकूलान् । अगणिता-
नसंख्यातान् । कार्यैर्मनोगतैः । अनेकैर्नानाविधैः । महीमुख्यैः पृथिव्यादिकैः । सर्वमनो-
गतान्सर्वप्राणिचित्तस्थान् । अधिगताज्ञातान् । मानैः प्रत्यक्षादिभिः । अनेकैर्वेदशास्त्रपु-
राणोक्तैः । स्फुटं प्रव्यक्तम् । कामक्रोध लोभमोहमदमात्सर्या रिषट्कं ज्ञानिनामावर कत्वा-
दरित्वमेतेषाम् । सांसारिकाणां स्थितिकारित्वम् । चकारः समुच्चये । यत् ककारलकारसहितं
बीजं कामकूटम् । भ्राजयति पोषयति । प्रणौमि प्रकर्षेण नमस्करोमि । अहं स्तोत्रकर्ता
ते बालाविद्यायाः । साधु सर्वोत्कृष्टम् । कामेश्वरि कामकूटाधिदेवते ॥
१. 'राजति संप्रणौमि तदहं ते कामराजाभिधम् ' ख.
•