खङ्गशतकम् ।
४७
मर्यादारहितं यत्पार्श्वद्वितयं तस्य नियमनैरुजिहानस्वरूपा । सीमन्तरेखापि उभयपार्श्वनियम-
नैरुजिहानस्वरूपा भवतीति जातिः ॥
ऊर्ध्वं दीह्या स्फुरन्त्या रविरुचिविसरैर्मण्डलं दर्शयन्तं
बिभ्राणं चञ्चुसूचीमिव निशिततरं शोणमस्त्रेण कोणम् ।
रहोभूम्ना प्रपित्सुं रणशिरसि मुहुः कम्पना मन्वते यं
श्येनं शत्रुप्रवीरा वय इव स जयत्यस्य तीक्ष्णः कृपाणः ॥ ४४ ॥
ऊर्ध्वमिति ॥ अस्य स तीक्ष्णः कृपाणो जयति सर्वोत्कर्षेण वर्तते । स कः । शत्रुप्रवीरा
वय इव । विशब्दस्य बहुवचनम् । यं कृपाणं श्येनं मन्वते मानयन्ति । किंविधं श्येनम् ।
ऊर्ध्वमाकाशे रविरुचिविसरे: सूर्यकान्तिसमूहैः स्फुरन्त्या दीया मण्डलं बिम्बं दर्शयन्तम् ।
पुनः किंविधम् | अत्रेण रुधिरेण शोणं निशिततरमतितीक्ष्णं कोणमेकदेशं चञ्चसूचीमिव
बिभ्राणम् । चञ्चवास्तीक्ष्णत्वात्सूचीसाम्यम् । श्येनचक्षुः शोणेति जाति: । रंहोभूम्ना वेग-
बाहुल्येन रणशिरसि प्रपित्सुं पतितुमिच्छन्तम् । किंभूताः । प्रवीरा वयश्च मुहुवीरंवारं
कम्पनाः कम्पयुक्ताः । वयोऽपि कम्पनस्वभावाः ॥
उन्मज्जद्दानधाराजलबहलझरीजर्जरान्कूटकल्पा-
न्विन्ध्याद्रिस्पर्धिदन्तावलवलकरटान्कोटिशः कुट्टयन्तम् ।
आहत्या हुवानं जननयनगतिं मन्वते शत्रुवीरा
यं दम्भोलि स एष प्रधनभुवि समुज्जृम्भतेऽमुष्य खङ्गः ॥ ४९ ॥
उन्मनन्निति ॥ स एषोऽमुष्य खगः प्रधनभुवि रणभूमौ समुज्जृम्भते । स कः । शत्रु-
वीरा यं दम्भोलिमशनिम्। 'दम्भोलिरशनिर्द्वयोः' इत्यमरः । मन्वते । किंभूतम् । ये द-
म्भोलि विन्ध्याद्रिर्विन्ध्यपर्वतस्तत्स्पर्धिनो ये दन्तावलास्तेषां बलं सैन्यं तस्य करटा गण्ड-
स्थलानि तान्कोटिशोऽनेकशः कुध्यन्तं विदारयन्तम् । किंविधान्दन्तावलबलकरटान् ।
उन्मनती या दानधारा तस्या जलं तस्य बहला झरी प्रवाहस्तया जर्जरान् । पुन:-
कूटकल्पाञ्शिखरन्यूनान् । पुनः कथंभूतं दम्भोलिम् । जननयनगतिं लोकनेत्रमार्गमाह-
त्याहुवानमाच्छादयन्तम् ॥
काली कालायसीयैः पटुजरठतरैर्निर्मिता सारभागैः
श्लिष्टा पर्वद्वयेन स्फुटपुलकवती सर्वतः कम्पमाना ।
उन्मीलन्त्यूज्जिही तेऽहितधरणिभुजां तर्जनी तर्जनीयं
कालस्याकालकल्पव्यपगमपिशुनामुष्य तीक्ष्णा कृपाणी ॥ ४६ ॥
कालीति ॥ अमुष्य तीक्ष्णा कृपाणी इयं कालस्य यमस्य तर्जन्यङ्गल्युज्जिहीते ऊर्ध्व४८
काव्यमाला |
गच्छति । किंविधा । कालायसस्येमे कालायसीयाः । कालायसं लोहम् । तैः सार-
भागैर्निर्मिता । अत एव काली श्यामा । किंविधैः सारभागैः । पटुजरठतरैरतिवृद्धैः ॥
पुनः किविधा | पर्वद्वयेन श्लिष्टा । स्फुटपुलकवती । सर्वतः कम्पमाना । उन्मीलन्ती ।
अहितधरणिभुजां वैरिराज्ञां तर्जयन्ती तर्जनां कुर्वती । अनादरे षष्टी । अकाले
असमये कल्पः क्षयस्तस्य व्यपगमः प्राप्तिस्तत्पिशुना सूचका ॥
दूरादेनं जिघांसोरहमहमिकया धावतः प्रातिपक्ष्य-
क्ष्माभृद्वर्गस्य भीत्या झटिति निकटतः किं च वैमुख्यभाजः ।
वेणीवालोक्यते या रणशिरसि मुहुर्व्योमयानस्थितानां
वृन्दैः पृष्ठे लुठन्ती विलसति सुतरामेतदीया कृपाणी ॥ ४७ ॥
दूरादिति ॥ सेत्यध्याहारः । एतदीया कृपाणी सुतरां विलसति । सा का । या
कृपाणी व्योमयानस्थितानां विमानमार्गस्थितानाम् । 'व्योमयानं विमानोऽस्त्री' इत्यमरः ।
देवानां वृन्दैः समूहैः प्रतिपक्षे भवाः प्रातिपक्ष्याः शत्रवो ये क्ष्माभृतो राजानस्तेषां वर्गस्य
समुदायस्य पृष्ठे लुठन्ती वेणीवालोक्यते दृश्यते । कुत्रेत्यपेक्षायामाह - रणशिरसि मुहुर्वारं-
वारम् । किंभूतस्य प्रातिपक्ष्यक्ष्माभृद्वर्गस्य । दूरादेनं कृपाणीपतिं जिघांसोर्हन्तुमिच्छति स
तथा तस्य । अहमहमिकया अहं पूर्वमहमिका तया धावतः । किं च झटिति शीघ्रं भीत्या
भयेन वैमुख्यं भजतीति वैमुख्यभाक्तस्य निकटतः । तसिः ॥
तत्कालं शातकोणव्यातिकरमहिमाविर्भवच्चाकचिक्यं
प्रत्युप्तं गाढगाढं वरकनकमये सर्वतो वृन्तदेशे ।
प्रत्यर्थिक्ष्मापतीन्द्रस्फुटमुकुट शिखा शेखरी भूतनील-
ग्रावाणं मेनिरे यं स जयति समरेऽमुष्य जैत्रः कृपाणः ॥ ४८ ॥
तत्कालमिति ॥ सोऽमुष्य जैत्रः कृपाणः समरे जयति सर्वोत्कर्षेण वर्तते । स कः । यं
कृपाणं लोकाः प्रत्यर्थिनो ये क्ष्मापतीन्द्रा राजानस्तेषां स्फुटं मुकुटशिखा मुकुटाग्राणि
तेषां शेखरीभूतो मुख्यभूतो यो नीलग्रावा नीलपाषाणस्तं मेनिरे । तत्र या (त) त्वात् ।
किंभूतं ग्रावाणम् । वरं यत्कनकं सुवर्ण तन्मये वृन्तदेशे मूलप्रदेशे । 'वृन्तं प्रसवबन्ध-
नम्' इत्यमरः । सर्वतः सर्वत्र गाढगाढम ...
अश्रान्तं पुष्करान्तस्थितिरथ समये यो विकोषः स्टहायाः
पात्रेणावासमाशावलयमपि यशः सौरभेणाश्नुवानः ।
स्पष्टं संग्रामलक्ष्म्याः श्रवणकुवलयभ्रान्तिमुद्राममुद्रां
यो धत्ते स प्रतीतो रणशिरसि जयत्यस्य जैत्रः कृपाणः ॥ ४९ ॥
[ अस्य श्लोकस्य टीका त्रुटिता ।]खड्गशतकम् ।
यत्कान्तिनलनीला विधुतकलिमलातङ्कशङ्का निदानं
प्रत्यर्थिक्षोणिपालाधिपतिवरवधूनेत्रधाराधराणाम् ।
लोकानां नीरनाथभ्रममिह वितरन्नुत्कबन्धैकमूलं
रोदोरोकान्तकाले विलसति स चिरायैतदीयः कृपाणः ॥ ५० ॥
[ अस्य लोकस्य टीका त्रुटिता ।]
यो लक्ष्मीमुद्दिधीर्षुः सुरभिमणियुते नागराजाश्वरत्ने
राभस्यादाजिहीर्षुर्जलजमपि चलद्वाहुदण्डावधूतः ।
आश्चर्य किं च दित्सन्ननिभृतमखिलोद्वेलपाथोधिनाथ-
४९
कोडे मन्याद्रिलीलां कलयति स जयत्यस्य तीक्ष्णः कृपाणः ॥११॥
[अस्य श्लोकस्य टीका त्रुटिता |]
हस्ताग्रे तिष्ठमानो रिपुजनकृतान्तस्य दुष्प्रेक्ष्यमूर्तिः
स्पष्टं यो दुर्निवारो विधिविलासितवत्क्षत्रियाणां सहस्रैः ।
अश्रान्तं वर्धिताशः स्फुरितविलसितैः सर्वतः कालकूट-
भ्रान्ति भूम्ना विधत्ते रणभुवि स जयत्यस्य तीक्ष्णः कृपाणः॥ ५२ ॥
[ अस्य श्लोकस्य टीका त्रुटिता ।]
उत्पत्तिस्थानमानन्दितजननभृतस्तद्यशः शीतरश्मे-
रम्भः सारः प्रतीतोऽभिनवजलधरश्यामलो वारिराशिः ।
भीमः कीलालसारैरिह वहति न यो विग्रहं शैशुमारं
न क्वापि प्राप्तसङ्गः स जयति समरेऽमुष्य तीक्ष्णः कृपाणः ॥ ५३ ॥
[अस्य श्लोकस्य टीका त्रुटिता ।]
शश्वन्मुष्ट्या गृहीतस्त्रिभुवनविवरव्यापकं भीममूर्तिः
पात्रं विश्वस्पृहायाः स्थिरतर किरणः संततं भ्रान्तिशीलम् ।
प्रस्निग्धश्यामकान्तिर्विगतमलशरत्पार्वणेन्दुप्रकाशं
सूतेऽपूर्वं यशो यः स जयति समरेऽमुष्य जैत्रः कृपाण ः || १४ ||
[ अस्य श्लोकस्य टीका त्रुटिता ।]
मध्ये सान्द्राम्बुदालीमसृणमलिनिमा सुन्दरश्रीर्मदान्ध-
प्रत्यर्थिक्षोणिपालद्विरदकटतटीरक्तसंसिक्तधारः ।५०
काव्यमाला |
यः स्पष्टं वीरलक्ष्म्या उसदसित मिलत्पार्श्वको सुम्भवास:-
खण्डभ्रान्ति विधत्ते स जयति समरेऽमुष्य तीक्ष्णः कृपणः ॥ ९९ ॥
[अस्य श्लोकस्य टीका त्रुटिता ।]
प्रादुर्भावप्रतापप्रबल हुतभुजः शत्रुवंशेन्धनस्य
प्रष्ठो धाराधराणां रिपुयुवतिजनानुस्रवन्तीनिदानम् ।
दुष्प्रेक्ष्या चिच्छटावानपि किमपि पयःप्रानतः स्निग्धमूर्ति-
र्विख्यातोऽसंख्यसंख्याजिरभुवि स जयत्यस्य जैत्रः कृपाणः ॥ ५६ ॥
[अस्य श्लोकस्य टीका त्रुटिता ।]
प्रत्यर्थिक्ष्मापतीन्द्रद्विरदकटतटी निर्यदखारुणश्री-
हेतुर्मित्रोदयस्य प्रबलरिपुबलध्वान्तसंहारकालः ।
उत्साहोदग्रवाहृदयगिरिशिखरे यः प्रभातप्रतीति
स्वयस्वान्ते विधत्ते स जयति समरेऽमुष्य तीक्ष्णः कृपाणः ॥ १७ ॥
[अस्य श्लोकस्य टीका त्रुटिता |]
छाया प्रत्यर्थिपृथ्वीतिलकविटपिनां वञ्चयंश्चक्रवालं
कष्टानामर्कतेजःप्रतिफलनभुवां दीपयंश्चाकचिक्यात् ।
धीरैरुद्यच्छिरस्त्रैरपि रणरसिकैर्दुः सहः शात्रवाणां
यो मध्याह्नप्रतीतिं जनयति स जयत्येतदीयः कृपाणः ॥ ५८ ॥
[अस्य लोकस्य टीका त्रुटिता ।]
यो रोदः कन्दरान्तोछसदगरुणीभूतधाराधरोऽस्त्रे
हेतुस्तेजस्वि भर्तुर्विघटितसकलद्वेषिचक्रः क्षणेन ।
कालातिक्रान्तिभीताञ्जलिमुकुलशतैरर्च्यमानः समन्ता-
त्सायंकालप्रतीतिं जनयति स जयत्यस्य जैत्रः कृपणः ॥ ५९ ॥
[अस्य लोकस्य टीका त्रुटिता ।]
नक्षत्रोत्थानरम्यः क्षपितपरमहो वैभवः संधिजातां
न्यक्कुर्वन् कान्तिमत्तां दिशि दिशि मसृणं दर्शयन्नीलिमानम् ।
विख्यातं कालरात्र्या मुखमतनु तमो निर्विवेकप्रदोष-
भ्रान्ति तन्वन्रिपूणां समिति विजयतेऽमुष्य जैत्रः कृपाणः ॥ ३० ॥
[अस्य लोकस्य टीका त्रुटिता ।]खड्गशतकम् ।
मूकत्वं किं च कोणे क्वचिदपि लयनं नेत्रसंकोचमुद्रां
प्रत्यर्थिक्ष्मापतीनां रणशिरसि दिशन्दिग्भ्रमं संभ्रमेण ।
व्यक्त्या छायापथस्याकलितसुरपथो यो निशीथप्रतीतिं
शोणोत्कीर्णो विधत्ते स जयति सुतरामेतदीयः कृपाणः ॥ ६१
[ अस्य श्लोकस्य टीका त्रुटिता ।]
ख्यातं प्रत्यर्थिशङ्कं श्रुतिविषयहरं संभ्रमात्संजिहीर्षु-
जग्रन्निःसीमवेगातिशयविदलितायोधनाम्भोधिमध्यः ।
कीलालाभ्यन्तराले व्यचरदतिचरं यो दिशन्नादिमत्स्य-
५१
भ्रान्ति प्रज्ञावतां स प्रधनभुवि समुज्जृम्भतेऽमुष्य खगः ॥ ६२ ॥
'युद्धमायोधनं जन्यं प्रधनम्' इत्यमरः । समुज्जृम्भते । स कः । यः प्रज्ञावतां बुद्धिम-
तामादिमत्स्यो मत्स्यावतारः श्रीकृष्णः [ता]न्ति दिशन् । कीलालाभ्यन्तराले उदक-
मध्ये | 'पयः कीलालममृतम्' इत्यमरः । पक्षे - कीलालं रक्तं तत्रान्तराले तन्मध्ये | 'शोणि-
तेऽम्भसि कीलालम्' इत्यमरः । अतिचिरं बहुकाले व्यचरदगच्छत् । 'चर गतिभक्षणयोः '
इति । किंविधः । प्रत्यर्थी वैरी स एव शङ्खस्तन्नामा अस (सुरस्तं) संभ्रमादादरात्संजि-
हीर्षुर्हन्तुमिच्छुः । किंविधं शङ्खम् । ख्यातम् । पुनः - श्रुतिविषयो वेदविषयस्तं हर-
तीति हरस्तम् । पक्षे – कर्णविषयहरम् । पुनः किंविधः । जाग्रदविदितालस्यो निःसीमो
मर्यादारहितो वेगातिशयस्तेन विदलित आयोधनमेवाम्भोधिः संग्रामसमुद्रस्तस्य मध्यो
येन स तथा ॥
-
अश्रान्तं पुष्करान्तःकृतवसतितया स्निग्धजम्बालमूर्ति-
र्भूभृन्नाथोन्नताङ्गव्यतिकरविभवोद्यत्खणत्कारभीमः ।
शश्वत्पारुष्यशंसी स्फुटमहिम महाविग्रहो मूलकूर्म -
भ्रान्ति प्रज्ञावतां यो जनयति स जयत्येतदीयः कृपणः ॥ ६३ ॥
अश्रान्तमिति ॥ स एतदीयः कृपाणो जयति । स कः । यः प्रज्ञावता (तां बुद्धिमतां )
मूलकूर्मः कूर्मावतारो हरिस्तद्भान्ति जनयति । किंविधः । अश्रान्तं नित्यम् | 'सततानार-
ताश्रान्त - ' इत्यमरः । पुष्करान्तः । ' पुष्करं सर्वतो मुखम्' इत्यमरः । कृतवसतितया तत्र
'निवासत्वेन स्निग्धा जम्बालयुक्ता कर्दमयुक्ता शेवालयुक्ता वा मूर्तिर्यस्य स तथा ।
पक्षे - [पुष्करं ] पिधानं तदन्तः कृतवसतितया स्निग्धजम्बाला मेदका मूर्तिर्यस्य स तथा ।
'जम्बालः शैवले पङ्के जङ्गले मेदके' इति मेदिनी । भूभृन्नाथ (थो मन् ) दरादिस्तस्योन्नतं