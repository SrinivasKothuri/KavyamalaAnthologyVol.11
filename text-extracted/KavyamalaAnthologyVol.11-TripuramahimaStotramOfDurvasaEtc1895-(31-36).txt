त्रिपुरामहिमस्तोत्रम् |
२७
स्फुटं जृम्भणं विकसनं तत्र आगुम्फितम् एतादृशं त्रिलोकमवलोकयति पश्यति । अम-
लचेतसा स्थिरान्त:करणेन । चिन्तयन् भावयन् । अशेषरमणीजनस्मरविजृम्भणे सकल-
स्त्रीजनस्मरविजृम्भणे । यः साधकः । सदा निरन्तरम् । पटुः समर्थः । भवति । ते परदेवतायाः ।
शिवे कल्याणरूपे । त्रिजगदङ्गनानां क्षोभणे वशीकरणे ॥
अतः परं पाशचिन्तनप्रभावं प्रतिपादयति-
पाशं प्रपूरितमहासुमतिप्रकाशो
यो वा तव त्रिपुरसुन्दरि सुन्दरीणाम् ।
आकर्षणेऽखिलवशीकरणे प्रवीणं
चित्ते दधाति स जगत्रयवश्यकृत्स्यात् ॥ ४३ ॥
हे महात्रिपुरसुन्दरि, अथ च यस्तव पाशं चित्ते दधाति स प्रपूरितमहासुमतिप्रकाशः
सन् जगत्रयवश्यकृत्स्यात् । कथंभूतं तव पाशम् । सुन्दरीणामाकर्षणे आखलवशीकरणे
च प्रवीणम् । इत्यन्वयः । अर्थः स्पष्ट एव ॥
अतः परमकुशप्रभावं प्रतिपादयति-
यः स्वान्ते कलयति कोविदस्त्रिलोक स्तम्भारम्भणचणमत्युदारवीर्यम् ।
मातस्ते विजयमहाङ्कुशं संयोपान्देवान्स्तम्भयति च भूभुजोऽन्यसैन्यम् ॥ ४४ ॥
हे मातः, यस्ते विजयमहाङ्कुशं स्वान्ते कलयति स सयोपान् देवान् स्तम्भयति,
भू-
भुजः स्तम्भयति, अन्यसैन्यं च स्तम्भयति । कथंभूतः सः । कोविदः । कथंभूतं विजयम-
हाङ्कुशम् । त्रिलोकस्तम्भारम्भणचणम् । पुनः कथंभूतम् । अत्युदारवीर्यमित्यन्वयः । यः
साधकः । स्वान्ते हृदये | कलयति चिन्तयति । कोविदः विचक्षणः । त्रिलोकस्य स्वर्ग-
मृत्युपातालरूपस्य । स्तम्भः ताटस्थ्यं तस्यारम्भणं कर्तव्यता तत्र चणः दक्षस्तम् । अ-
त्युदारवीर्यम् अत्यन्तमुदारं प्रौढं वीर्यं यस्य तम् । मातर्जननि । ते प्राग्वत् । विजयम •
हाङ्कुशं विजयप्रदो महाङ्कुशो विजयमहाङ्कुशस्तम् । सयोपान् योषिद्भिः सह वर्तमानान् ।
देवान् दिवि क्रीडनपरान् । स्तम्भयति स्थगयति । भूभुजः राजानस्तान् । अन्यसैन्यं
परसैन्यम् ॥
अतः परं चतुरायुधध्यानस्य विशेषफलमाह -
चापध्यानवशाद्भवोद्भवमहामोहस्य व्युज्जृम्भणं
प्रख्यातं प्रसवेपुचिन्तनवशात्तत्तच्छरव्यं सुधीः ।
१. 'सरोषान्' मूल०. २. 'भूभुजौघसैन्यम्' मूल०. ३ ' चापाड्या' मूल० ४ 'तारा-
क्षरव्यं' मू०.२८
काव्यमाला |
पाशध्यानवशात्समस्तजगतां मृत्योर्वशत्वं महा-
दुर्गस्तम्भमहाङ्कुशस्य मननान्मायाममेयां तेरेत् ॥ ४९ ॥
हे मातः, सुधीः, चापध्यानवशाच्चापध्यानतत्परः सन् भवोद्भवमहामोहस्य भवात्सं-
सारादुद्भवो यस्यैतादृशो महामोहस्तस्य व्युज्जृम्भणं विगतमुज्जृम्भणं प्रसरणं यस्मात्तत्तथा
करोति इति प्रख्यातं प्रसिद्धम् । प्रसवेषुचिन्तनवशात् पुष्पबाणभावनापर: सन् यद्यच्चि -
न्तयति, तत्तत् शरव्यं लक्ष्यं करोति । पाशध्यानवशात् पाशचिन्तनतत्परः सन् समस्त-
जगतां सकलाहितानां मृत्योः कालस्य वशत्वं नयति । दुर्गस्तम्भ्रमहाङ्कुशस्य मननात्
निरन्तरं चिन्तनादमेयां मायां तरेत् ॥
अतः परं पूर्व द्वाविंशतितमश्लोके 'त्वद्रूपस्य गुरोर्मुखारविन्दविवराद्दीक्षां संप्राप्य मुक्तो
भवेत्' इत्युक्तम्, चतुर्विंशतितमश्लेोके 'त्वां गुरुमभ्युपेत्य त्वामेव कलयेत्तदा मुच्यते' इ-
त्युक्तम्, तर्हि साधकस्य परदेवतातादात्म्य सिद्धिकरं मातृकादिन्यासजालं नोक्तमिति सिं-
हावलोकन न्यायेनाशङ्कयाह---
न्यासं कृत्वा गणेशग्रहभगणमहायोगिनी राशिपीठैः
पञ्चाशन्मातृकार्णैः सहितबहुकलैरष्टवाग्देवताभिः ।
स श्रीकण्ठादियुग्मैर्निज विमलतनौ केशवाद्यैश्च तत्त्वैः
षट्त्रिंशद्भिर्धराद्यैर्भगवति भवतीं यः स्मरेत्स त्वमेव ॥ ४६ ॥
हे भगवति, एवं न्यासं कृत्वा भवतीं यः स्मरेत्स त्वमेवेत्यन्वयः । न्यासं गुरुदर्शितमा -
र्गेण कृत्वा विन्यस्य । गणेशेत्यादिन्यासाः पद्धतिषु स्पष्टाः । निजविमलतनौ निजा स्व-
कीया विमला पापरहिता तनुः शरीरं तस्याम् । इत्यनेन पापपुरुषदाहादिकृतभू (द्भ)तशु-
द्विप्राणप्रतिष्ठादेहन्यासान् कुर्यादिति सूचितम् । अन्योऽर्थः स्पष्ट एव ॥
अतः परं परदेवतोपासकस्यैहिकफलमाह-
सुरपति पुरलक्ष्मीजृम्भणातीतलक्ष्मीः
प्रसरति निजगेहे यस्य दैवं त्वमार्ये ।
विविधबैहुकलानां पात्रभूतस्य तस्य
त्रिभुवनविदिता सा जृम्भते स्फूर्तिरेंच्छा ॥ ४७ ॥
हे आर्ये, यस्य त्वं दैवं तस्य निजगेहे सुरपतिपुरलक्ष्मीजृम्भणातीतलक्ष्मीः प्रसरति ।
किं च तस्य सा अच्छा स्फूर्तिजृम्भते । कथंभूता । त्रिभुवनविदिता । कथंभूतस्य तस्य ।
विविधबहुकलानां पात्रभूतस्येत्यन्वयः । सुरपतिरिन्द्रस्तस्य पुरममरावती तत्र या लक्ष्मीः
संपत्तिस्तस्या जृम्भणं विलासस्तदतीता ततोऽप्यधिकविलासवती । प्रसरति प्रभवति ।
१. 'तरे' मूल०. २. 'विमलनिजतनौ' मूल० ३. 'मुड' मूल० ४: 'रष्टा' मूल..त्रिपुरामहिमस्तोत्रम् |
२९
निजगेहे उपासकालये | यस्य यस्य कस्यापि । दैवं दैवतम् | त्वं श्रीमहात्रिपुरसुन्दरी ।
आर्ये श्रेष्ठे । विविधबहुकलानां विविधा नानाचमत्कारकारिण्यो बह्योऽनेकाः कलाः
विद्यास्तासाम् । पात्रभूतस्य निवासप्रायस्य । तस्य त्वदीयस्य । त्रिभुवनविदिता लोक-
त्रयविख्याता । सा देव्यनुग्रहप्रसादाज्जू (त्प्राप्ता)। जृम्भते प्रकाशते । स्फूर्तिचमत्कृतिः ।
अच्छा निर्दोषा ||
अतः परं मानसाचनमाह---
मातस्त्वं भूर्भुवः स्वर्महरेसि सुतनुस्त्वन्तरिक्षेन्दुसू-
रात्मा शुक्रामरेन्द्रैरपि निगममहाब्रह्मभिः प्रोतशक्तिः ।
प्राणापानादियुक्तैः कलयति सकलं मानसं ध्यानयोगं
येषां तेषां सपर्या भवति सुरकृता ब्रह्मता योगिनां च ॥ ४८ ॥
अयं श्लोकः पाठभ्रमान्मया न व्याख्यातः । शिष्टैर्विचारणीयः ॥
अतः परं सविनयं देवीं प्रार्थयति--
क मे बुद्धिर्वाचा परमविदुषो मैन्दसरणिः
क ते मातर्ब्रह्मप्रमुख विबुधस्याप्तवचसाम् ।
अभून्मे विस्फूर्तिः परतर महिम्नस्तवनुतिः
प्रसिद्धं क्षन्तव्यं बहुलतरचापल्यमिति मे ॥ ४९ ॥
मात:, इति कारणात् कर्म प्रसिद्धं बहलतरचापल्यं क्षन्तव्यम् । इतीति किम् । मे
मति: क्क,
मे वाचापि क्क, ते परतरमहिम्नस्तवनुतिः क्व । कथंभूता मे मतिः । मन्द-
सरणिः । कथंभूतस्य मे । परम् अविदुषः । कथंभूता स्तवनुतिः । ब्रह्मप्रमुखविबुधस्यात-
वचसां मन्दसरणिः ॥
अतः परं साधकमनोगतं देवीं विज्ञापयति--
प्रसीद परदेवते मम हृदि प्रभूतं भयं
विदारय दरिद्रतां दलय देहि सर्वज्ञताम् ।
विधेहि करुणानिधे चरणपद्मयुग्मं स्वयं
विदारितजरामृति त्रिपुरसुन्दरि श्रीशिवे || १० ॥
१. 'ऋषि' मूल०. २. 'रिक्षस्य धुर्यो राज्ञां शुक्रेन्दुसूर्येन्दुभिरपि निगमा' मूल..
३. 'धूतसङ्ग' मूल०. ४. 'ब्रह्मवियेति जन्तो:' मूल०, ५. 'मन्दसरणे: ' मूल०, ६० 'स्वा
न्त' मूल० ७. 'नो' मूल०. ८. 'प्रसीद' मूल० ९. 'मिह मे' मूल० १०. 'स्वकं '
मूल० ११. 'विनाशय जरामृती' मूल०.३०
काव्यमाला ।
1
हे परदेवते, त्वं प्रसीद प्रसन्ना भव । हे करुणानिधे स्वयं चरणपद्मयुग्मं विधेहि वि-
शेषेण ध्यानयोगगम्यं कुरु । कथंभूतं विदारितजरामृति । अन्योऽर्थः स्पष्ट एव ॥
इति त्रिपुरसुन्दरीस्तुतिमिमां पठेद्यः सुधीः
स सर्वदुरिताटवीपटलचण्डदावानलः ।
भवेन्मनसि वाञ्छितं प्रचुरसिद्धिऋद्धिर्भवे-
दनेकविध संपदां पदमनन्यतुल्यो भवेत् ॥ ११ ॥
इति पूर्वोक्तां त्रिपुरसुन्दरीस्तुतिं महिम्नस्तवरूपामिमां मत्कृतां पठेत् प्रतिदिनमावर्त-
येद्यः भक्तः सुधीः कृतनिश्चयः सः सर्वदुरिताटवीपटलं सर्वपापारण्यसमुदायं प्रतिचण्डदा-
चानलो भवेत् । तस्य मनसि वाञ्छितं च भवेत् इत्यादि । सुगममन्यत् ॥
पुनर्मनोगतं प्रार्थयति--
संगीतं सैरसं विचित्रकवितामाम्नायवाक्यस्मृतिं
व्याख्यानं हृदि तावकीनचरणद्वन्द्वं च सर्वज्ञताम् ।
श्रद्धां कर्मणि शाम्भवेति विपुलं श्रीजृम्भणं मन्दिरे
सौन्दर्यं वपुषि प्रदेहि जगतामम्बेश्वरि श्रीशिवे ॥ १२ ॥
अर्थः स्पष्टः ॥
अतः परं महिम्नस्तोत्रपाठ निरतस्यैहिकफलमाह -
पृथ्वीपालप्रकटमुकुटस्त्रग्र जोरञ्जिताङ्घ्रि-
विद्वैत्पूजा स्तुतिशतसमाराधितो बाधितारिः ।
विद्याः सर्वाः कलयति हृदा व्याकरोति वाचा
लोकाश्चर्यैर्नैर्वैनवपदैरिन्दुबिम्बप्रकाशैः ॥ १३ ॥
अर्थ: स्पष्ट एव ॥
भूष्यं वैदुष्यमुद्यद्दिनकरकिरणाकारमाकारतेजः
सुज्ञानं भूरिमार्ग निर्गमनिगमनं दुर्गमं योगमार्गम् ।
आयुष्यं ब्रह्मपोष्यं हरगिरिविशदां कीर्तिमभ्येत्य भूमौ
देहान्ते ब्रह्मपारं परतैरचरणाकारमभ्येति विद्वान् ॥ १४ ॥
•
१. 'ताहतमभीष्टसिद्धिर्भवेत्' मूल० २. 'गुरुसत्कवित्वसरणीमानायवाचां स्मृति'
मूल०. ३. 'कालिकेति' मूल० ४. 'विद्युत्पूजानतिनुति' मूल०. ५. 'प्रभावाल्लो' मूल०.
६. 'निगम निचयै: ' मूल० ७. 'रूपं' मूल० ८ 'सुव्यक्तं भूति' मूल० ९. 'निजत-
नुकलनं' मूल०. १०. 'सौख्यं' मूल०. ११. 'शिव' मूल०.
.त्रिपुरामहिमस्तोत्रम् |
३१
स विद्वान् भूमौ प्रोक्तमेतदभ्येत्य देहान्ते परतरचरणाकारं ब्रह्मपारमभ्येतीत्यन्वयः ।
भूष्यं भूषणम् । वैदुप्यं पाण्डित्यम् । आकारतेजः दिनकर किरणाकारम् । भूरिमार्गे सार्वप-
थीनम् । सुज्ञानं निगमनिगमनं च निगमानां वेदानां निगमनं व्याख्यानं करोति च । दु-
र्गमं दुष्प्राप्यम् | योगमार्गे योगाभिनिवेशम् | ब्रह्मपोप्यं ब्रह्मणा तुल्यम् | आयुष्यं कल्पा -
न्तस्थायित्वम् । हरगिरिविशदां कैलासवदुज्ज्वलाम् । कीर्तिमभ्येत्य अनुभूय । विद्वान् वि-
द्योपासकः । देहान्ते शरीरत्यागानन्तरम् | ब्रह्मपारम् अपारं ब्रह्मस्वरूपम् । परतरचरणाकारं
परतरायाः श्रीमहात्रिपुरसुन्दर्याः चरणाकारं निर्वाणं चरणरूपमभ्येति प्राप्नोति ॥
अतः परं दुर्वासा मुनिः स्वकृतस्तोत्रे स्वख्यात्यर्थे स्वनामनिबन्धनं करोति—
दुर्वाससा विदिततत्त्वमुनीश्वरेण
विद्याकलायुवतिमन्मथमूर्तिनैतत् ।
स्तोत्रं व्यधायि रुचिरं त्रिपुराम्बिकाया
वेदागमोक्त पटलैर्विदितैकर्मूर्तिः ॥ १५ ॥
दुर्वाससा त्रिपुराम्बिकायाः स्तोत्रं व्यधायि कृतमित्यन्वयः । दुष्टं दुःखदं शणसूत्र -
निर्मितवल्कलव्याघ्रचर्मगैरिकरजितवस्त्रादिकं वासो यस्य । विदितं ज्ञातं तत्त्वमुपनिषत्सारं
येन मुनीनां महायोगीश्वराणामीश्वर आचार्य एतादृशेन । विद्यारूपाः कलारूपाश्च या युव-
तयः तासां मन्मयमूर्तिना तत्प्रादुर्भाव कारकत्वात् । स्तोत्रं श्रीत्रिपुरमहिम्नाख्यम् । व्यधायि
कृतम् । रुचिरं देवीप्रीतिकरम् । त्रिपुराम्बिकायाः । कथंभूतायाः । वेदोक्तेरागमोक्तेश्च
पटलैः स्वरूपनिरूपकग्रन्थैर्विदिता ज्ञातैका मूर्तिः स्वरूपं यस्याः ॥
सदसदनुग्रहनिग्रहगृहीतमुनिविग्रहो भगवान् ।
सर्वासामुपनिपदां दुर्वासा जयति देशिकः प्रथमः ॥ ५६ ॥
सतामसतां चानुग्रहनिग्रहार्थं गृहीतः मुनिविग्रहो येन । भगवान् महानुभावः ।
सर्वासां चतुर्वेदोक्तानाम् । उपनिपदां तत्त्वनिरूपिकाम् । जयति सर्वोत्कर्षेण विजयते ।
देशिकः प्रथम भाय आचार्यः ॥
छत्रं चामरयोर्युगं व्यजनमादर्शस्तथा मर्दलो
भेरीशङ्खमृदङ्गकाहलकलागीतं च नृत्यं तथा ।
साष्टाङ्गं प्रणतिः स्तुतिर्बहुविधा चैतत्समस्तं मया
संकल्पेन समर्पितं ननु शिवे संतुष्टये कल्पताम् ॥
उच्चेषु नीचेष्वपि दर्शनेषु प्रकाशते देवि तव स्वरूपम् ।
समुज्ज्वलत्येव हि यज्ञवाटे मातङ्गवेश्मन्यपि जातवेदाः ॥
१. 'विहितमादिमुनीश्वरेण' मूल० २. 'यथार्थरुचिरं ' मूल०. ३. 'मूर्तेः' मूल..
•